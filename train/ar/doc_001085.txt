صوت الجماهير أغنية
صوت الجماهير صوت الجماهير صوت الجماهير
هو اللى بيصحى الاجيال
صوت الجماهير صوت الجماهير صوت الجماهير
هو انتفاض عزم الأبطال
هو اللى بيتكلم هو اللى بيتحكم
هو البطل ورا كل نضال
من عهد آدم الظلم حاول
يعادى دايما شمل القلوب
الشعب دايما كان صوته عالي
النصر دايما كان للشعوب
في تاريخ كل نضال
على مر الاجيال
يبتدى من همسات بترج آهات الظلم في كل ضمير
انتصرت خطوات
انطلقت صيحات
تفضل تكبر تفضل تعلى لحد ما تبقى صوت الجماهير
صوت الجماهير صوت الجماهير
يا شعوبنا الحرة يا عربية
كافحى زيدى ثبات عناد
ان كان فيه للغدر بقية
نار الغدر حطبها رماد
نار بتصحينا
نار بتقوينا
مهما اتآمروا علينا
مبادئنا بتحمينا
مابقاش فينا خضوع
بابتسامات ودموع
توب الغدر بيفضح نفسه حتى ولو ملفوف بحرير
خط السير معلوم
طريقنا مرسوم
هو الوحدة والاشتراكية الاتنين هدف الجماهير
صوت الجماهير صوت الجماهير