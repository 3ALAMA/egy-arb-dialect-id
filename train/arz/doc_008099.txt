بينسيلين
البينسيلين هو مضاد حيوي بينتمي لمجموعة البيتا لاكتام بيستخدم فى علاج اصابات الباكتريا موجبة الجرام
العالم الإسكوتلاندي السير اليكساندر فليمنيج هو اللى اكتشف البينسيلين سنة بمستشفى القديسة ماري فى لندن
العالم الاسترالي هوارد والتر فلوري اللى واخد جايزة نوبل فى الطب هو اللى قدر يطور البينسيلين علشان يبقى دوا يستعمل فى العلاج
البينسيلين الاولاني كان مجاله محدود مش بيقتل كل انواع الباكتريا ماكانش ينفع يتاخد بالبؤ علشان كان بيتكسر فى المعدة بسبب الحمض الموجود فيها
علشان كدا العلما درسو طورو مشتقات كتيرة من البينسيلين بهدف توسيع المجال بتاعه كمان علشان يخلوه ينفع يتاحد عن طريق البؤ
شوية شوية بدأ العلما يعلنو عن اكتشاف انواع جديدة من البنسيلينات زي الامبيسيلين الاموكسيسيلين بعدين طلعت مجموعة جديدة من البيتا لاكتام اسمها سيفالوسبورين اللى مجالها اوسع بكتير ما بتتكسرش فى المعدة يعني ينفع تتاخد بالبؤ
فى بعض البينسيلينات الجديدة اللى مجالها بيغطي كمان الباكتيريا السالبة الجرام
البينسيلين بقية مجموعة البيتا لاكتام بيبوظ التركيب بتاع جدار الخلية الباكتيرية بيخليه يضعف مايتحملش الضغط الاسموزي بتاع الباكتريا اللى فى الاخر بيخليها تنفجر تموت
البنسلين بيتصنع من الفطر عن طريق اننا بنحط الفطريات دي تحت ضغط يخليها تنتج ماده دفاعية اللى هيا البنسلين
وفي طريئة حديثة عن طريق التكنولوجيا الحيوية
وبدات صناعته بشكل جدي مع الحرب العالمية التانيه
لا توجد عيوب واضحة الا فى حالة سوء استخدامه وتكون نتائج سوء استخدامه كنتائج سوء استخدام كافة المضادات الحيوية
لذا يجب استشارة الطبيب اولا قبل اى استخدام للمضادات الحيوة ومنها البنسلين
اكبر مشكلة للبنسلين هوا انه ممكن يسبب حساسية عند بعض الناس وبتأدي الحساسية دي احيانا للموت خلال دقايق لو الشخص مرحش المستشفي ودي بتكون وراثه وبيتعمل اختبار حساسية فى الايد قبل الحقن عشان نتاكد ان الشخص معندوش حساسية للبنسليين الحساسية دي بتبدأ خلال دقايق وتلاقي الشخص وشه جاب الوان وبعدين يبدا ضيق التنفس ودي اكبر مشكلة لانه لازم يتلحق خلال دقايق بدوا حساسية وبعدين تنفس صناعي فى المستشفي عشان الحرص علي التنفس هو اهم شئ لحد ما الحالة تستقر
بسبب ان البكتريا بتطور طريقة شغلها هيا كمان عملت مقاومة للبنسلين وبتبطل شغله وبتفك حلقة البيتا لاكتام بتاعته عشان كده العلما عملوا نوعين من البنسليين محميين من المقاومة دي
دا عباره عن اموكسيسيللين مع حمض الكلافيولينك الحمض ده بيدخل علي البكتريا عشان ينتحر ويشتت البكتريا وطرقها الدفاعية فيدخل الاموكسيسيللين يدمرها
دا عبارة عن امبسيلين مع سلبكتام وبرضه محمي من مقاومة البكتريا