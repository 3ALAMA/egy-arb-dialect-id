عبله كامل
عبلة كامل سبتمبر ممثله مصرية
اتخرجت من كلية الاداب قسم مكتبات سنة
بدا مشوارها فى السينما مع مكتشفها المخرج العالمي جدا يوسف شاهين فى فيلم وداعا بونابرت سنة رغم ان الدور كان صغير الا انه شد الانظار اليها وبدات تمشى على طريق المجد وبعد كده برضو عملت فيلمها التاني مع يوسف شاهين اليوم السادس وبعد كدة طلبتها سيدة الشاشة العربية فاتن حمامة بالاسم فى فيلمها يوم حلو يوم مر
عملت اعمال تلفزيونية كتير لكن اولها كان ليالى الحلمية مع المؤلف اسامة انور عكاشة وكان دور رقية البدري فى ليالى الحلمية النقلة الحقيقية فى حياتها والنقاد اشادوا بيها لابعد الحدود بعد كدة عملت اعمال كتيرة فى التلفزيون زي لن اعيش فى جلباب ابى مع نور الشريف واخرها كان ريا وسكينة مع سمية الخشاب وصلاح عبد الله
هى اساسا بتقول عن نفسها انها فنانة مسرح وخاصة ان مسرح الجامعة هو اللى لفت انتباها لدخول عالم الفن بالرغم من ان اسرتها كانت معارضة وكانت اول مسرحية واشهر مسرحية ليها مع محمد صبحي باسم وجهة نظر فى بداية التسعينات
لها افلام كثير زي صراع الاحفاد مع نور الشريف وصلاح السعدني
وفيلم الفانتازيا سيداتي أنساتي للمخرج رأفت الميهي سارق الفرح مع داوود عبد السيد واللى عملت فيه شخصية فتاة ليل سواق الهانم مع احمد زكي
وكلها افلام كانت جامدة
لكن عام عملت فيلم اللمبي مع للفنان محمد سعد واللى خلى النقاد ينتقدوها بسبب ان فنانة زيها عملت الدور ده
لكن الفيلم اللى فجر ازمة بين مشجعين الكره فى مصر هو فيلم سيد العاطفي وخاصة ان كان ليها مقطع بييجي على التلفزيون بتقول فيها خدوا سته رايح
خدوا اربعه جاى لدرجة خلت الصحف الزملكاوية فى مصر تنتقدها بشده