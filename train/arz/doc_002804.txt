المكثف
المكثف هو عنصر إلكترونى وظيفته الاساسيه شحن وتفريغ الشحنات الكهربيه كمان بيستخدم لفصل التيار المتردد عن التيار المستمر حيث بيسمح بمرور المتردد بيمنع مرور المستمر الخاصيه دى بتستخدم فى فلترة الذبذبات الكهربيه المتردده وتنقيتها من الشوايب الموجيه فى الدارات المنتجه للذبذبات اللى ليها المواصفات الخاصه
الككثف بيستخدم كمان فى التغذيه العكسيه فى دارات الكومبيوتر للمحافظه على مستوى التيار فى حالة انقطاعه بسبب عمليات فتح البوابات المنطقيه قفلها لفترات زمنيه قصيرة جدا اجزاء من الثانيه
كمان بيستخدم فى دواير التوقيت اللى بتعتمد على فترة الشحن والتفريغ
بيتكون المكثف من لوحين متوازيين من ماده موصله بيفصل بينهم فراغ بيتسمى الطبقه العازله بتختلف انواع المكثفات حسب نوع الطبقه دى فمنها المكثف الهوائى إذا كان بين اللوحين هواء ومنها مكثف السيراميك إذا كان بينهم مادة السيراميك كده
عند توصيل جهد بطاريه على اطراف المكثف التيار بيسرى من القطب السالب للقطب الموجب فبتتجمع الشحنات الموجبه على لوحه والسالبه على التانيه ده إكمن الشحنتين بيحاولوا يعدوا الفاصل العازل عشان ينجذبوا لبعض