عمرو أديب
عمرو عبد الحى مصطفى اديب اتولد فى المحله الكبرى مصر اكتوبر إعلامى مقدم برامج مصرى متميز اشتهر بوقوفه مع الانظمة الحاكمة مبارك والسيسي ومعرضته الشديدة للرئيس محمد مرسي
عنده شعبيه كبيره فى مصر بين كل طبقات الشعب المصرى شعبيه كبيره كمان فى الدول العربيه
الإبن الوسط للسيناريست الكاتب عبد الحى اديب اخو المنتج السينمائى عماد اديب اخوه الكبير صاحب شركة جود نيوز
درس فى فيكتوريا كوليج فى القاهره بعدين فى كلية الاعلام فى جامعة القاهره
بيعتبر عمرو اديب من أحسن اللى بيقدمو البرامج التلفزيونيه فى مصر مشهور بإسلوبه المتميز اللى بيتكلم بيه
من برامجه المشهوره اللى بيقدمها برنامج القاهره اليوم على قناة اليوم اللى تبع شبكة اوربت شوتايم الاول كان بيتبع بس شبكة اوربت بس بعد الاندماج للشوتايم دلوقتي تبع اوربت شوتايم كمان قناة اليوم بتذيع على اكثر من اقمار البرنامج بيتشاف فى اكتر من قاره فى العالم بيرأس تحرير جورنال العالم اليوم المدير التنفيذى لشركة جود نيوز الاعلاميه بتاعة أخوه عماد اديب
عمرو اديب مجوز المذيعه الاعلاميه المشهوره فى مصر اللى شغاله فى التلفزيون المصر كمان شبكة قنوات النيل لميس الحديدي جايب منها ولدين
عمرو اديب معروف بوطنيته شعوره الانتمائى لبلده مصر كانت ليه مواقف مشرفه فى التصدى لمحاولات تشويه صورة مصر فى الاعلام العربى
بعد ماتش الكوورة فى تصفيات كاس العالم بين مصر الجزاير يوم نوفمبر فى السودان فتح تليفونه على الهوا عشان يتلقى طلب مساعدات من المصريين فى السودان عشان يوصلها للمسؤولين
استمر فى مناقشة الموضوع اتعرض المصريين لإساءات من المشجعين الجزايريين بعد الماتش ضرب على مصالح مصر فى الجزاير تدمير مكتب شركة مصر للطيران فى الجزائر
عمرو اديب كمان معروف بحبه انه بيشجع نادى الزمالك
جزء من مكالمه تليفونيه حلوه فى برنامج القاهره اليوم بتاريخ نوفمبر عن موضوع القوميه العربيه بين عمرو اديب العربى فهد العرابى رئيس أسبا للدراسات العلوم الاعلام عشان اعتداءات الجزايريين على المصريين اللى بتلقى ضؤ على مفهوم العروبه اللى فيه مصريين بقوا بيعتبروها ابتزاز
العرابى حتى لو هاجموها الجزائريين حتى لو هاجموها السعوديين حتى لو هاجمها أى حد مصر معروف دورها معروف تاريخها هى دوله رائده هى دوله لازم تكون فعلا قياديه انت جلت جبل يومين مع المعنى هدا إن مصر بدورها القيادى لازم أن تتحمل كثير من الإساءات نعم يجب أن تتحمل
عمرو اديب ليه
العرابى لازم تتحمل
عمرو اديب ليه مكتوبه فى كتاب يعنى ربنا قال ايه
ربنا قال ادخلوها إن شاء الله امنين مش ضاربين
العرابى نعم
عمرو اديب ربنا
هل كتب فى القرأن على مصر إن ده يكون قدرها
العرابى نعم
عمرو اديب ايوه
العرابى نعم انك تكون قائد للعالم العربى القائد هو الرائد يتحمل