المستعصم بالله
ابو احمد عبد الله المستعصم بالله بن المستنصر بالله بن الظاهر بأمر الله ابن الناصر لدين الله اتولد سنة اتوفى سنة
الخليفه العباسى الرابع التلاتين اخرهم فى بغداد
اتولى الخلافه سنة يوم وفاة أبوه المستنصر بالله
امه كات جاريه اسمها قوت القلوب
وصفه المؤرخين بالضعف قلة العقل
قال عنه المؤرخ ابن أيبك الدواداري إنه كان فيه هوج وطيش وظلم مع بله وضعف وانقياد الى اصحاب السخف
يلعب بطيور الحمام ويركب الحمير المصرية الفرء
رفض الإعتراف بسلطنه شجر الدر فى مصر بعت للمصريين يقولهم إذا كات الرجال عدمت عندكم قولوا فنبعت لكم رجاله
اتصل بالمغول بعت لهم هدايا فلوس عشان يحتفظ بملكه
لكن المغول بقيادة هولاكو حاصروا بغداد فتحوها سنة قبضوا عليه أعدموه هو رجالته بعد ما حكم سنه تمن تشهر
هولاكو خان حفيد جنكيز خان اللى بقى ملك إلخانات فارس بعد ما دمر قلعة ألموت بتاعة الاسماعيلية الحشاشين بعت جواب للمستعصم بالله فى بغداد يهدده يتوعده إنه مع إنه أظهر الطاعه الرضوخ ليه ما ساعدهوش فى أخد قلعة ألموت قاله إنت أظهرت الطاعه بس ما بعتش عساكر امره بإنه يهدم الحصون الخنادق فى بغداد يروح يقابله وقاله لما اقود الجيش لبغداد مندفع بسورة الغضب فإنك لو كنت مختفي فى السما
حا أنزلك من الفلك الدوار حاأرميك من عليائك لتحت زي الأسد
مش حاخلي حي فى مملكتك
وحاخلي مدينتك إقليمك أراضيك طعمه للنار
فبعتله الخليفه هدايا تحف جواب ينافقه فيه إنه مع الخاقان هولاكوخان قلب واحد ولسان واحد عشان يخوفه قاله إنه لو هاجم بغداد حا يلم عليه الناس من الشرق للغرب
فغضب هولاكو رد عليه بجواب قال من ضمنه طيب يبقى عليك إنك تستعد للحرب لإني رايح على بغداد بجيش زي النمل الجراد
خاف الخليفه إستشار وزيره فنصحه بإنه يعتذر له يبعت له هدايا تانيه فلوس
وزير الخليفه مؤيد الدين بن العلقمي نفسه كان معروف بإنه عميل للمغول
زي ما إتوعد طلع هولاكو بجيشه قواده من همذان فى أواخر سنة ظهر قدام أسوار بغداد يوم يناير كان فى جيشه عساكر من الموصل بعتهم ملكها بدر الدين لؤلؤ كمساهمه
بعد ما حاصرها طلب من المستعصم الخروج منهاو يروح يستنى فى حته اسمها الخربة فخرج راح عليها معاه الفقها المشايخ بتاع فارس
فبعت له هولاكو يقوله يروح له معاه نفر بس فاختار سبعتاشر نفر راح بيهم اما بقية رجالته فقلعوهم عريانين ركعوهم على الارض قطعوا رقابيهم
دخل المغول بغداد المستعصم فى ايديهم هو رجالته اللى كانوا رجاله فيهم الخاين وفيهم الخانع يوم فبراير
عمل المغول مدابح رهيبه فى بغداد استمرت سبع تيام وليالي دمروها وقتلوا عشرات الالاف بعد ما الخليفه دل هولاكو مخبى فلوسه دهبه فين كان مخبي سبايك الدهب فى حوض فى ساحة القصر سلمه حريمه اللى كان عددهم عليهم الف خدامه لفوه فى سجاده او حطوه فى شوال ركلوه بالرجلين لغاية ما مات
الوزير العلقمي كان هو اللى نصح الخليفه بتسليم نفسه بيتقال إنه هو برضه اللى نصح هولاكو بقتله بعد ما إستسلم