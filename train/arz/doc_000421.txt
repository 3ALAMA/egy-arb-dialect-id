شهاب الدين أبو السعادات
الملك المظفر شهاب الدين ابو السعادات احمد ابن المؤيد شيخ اتولد فى القاهره سلطان مصر سابع سلاطين الدوله المملوكيه البرجيه الشركسيه
بيعتبر أصغر سلطان فى تاريخ مصر تانى اصغر واحد يقعد على عرش مصر بعد الملك احمد فؤاد التانى
قعد على عرش مصر سنة لمدة تمن تشهر هو لسه ماكملش سنتين بعد وفاة ابوه السلطان ابو النصر شيخ المؤيد ابو نصر شيخ
امه كان اسمها سعادات
بعد وفاة السلطان ابو نصر شيخ سنة اتفق الامرا على تنصيب ابنه الرضيع شهاب الدين ابو السعادات احمد
ابن إياس بيوصف الحدث ده بقوله لم يقع لأحد من ابناء الملوك بمصر أن تسلطن هو فى هذه السن
الامرا جابوا ابو السعادات قعدوه على حصان هو عمال يعيط قعدوه على عرش السلطنه هو على حجر مرضعه ولما دقت الكوسات فجاءه فى حفلة التنصيب اتخض الطفل اغم عليه حصله حول فى عينيه فضل ملازمه طول حياته
الامير الطنبغا القرمشى اتعين وصى على السلطان الرضيع لكن إكمنه كان فى تجريده فى الشام قام الامير ططر بمهمة الوصى على ما يرجع لكن ططر كان امير قوى وليه نفوذ كبير فعزل بعد شويه الطنبغا واتجوز سعادات ام السلطان الرضيع لما ثار النواب فى الشام عليه اخد السلطان ابو السعادات وراح بيه الشام يحاربهم بعد ما غلبهم خلعه اتسلطن مكانه طلق سعادات تانى يوم من خوفه منها من عملته
الظاهر ططر كان هو الحاكم الفعلى لمصر
شهاب الدين ابو السعادات قعد على عرش مصر تمن تشهر
بيقول المقريزى عن خلعه فما كان أغناه عن هذه السلطنة ما استفاد منها إلا الحول فى عينيه