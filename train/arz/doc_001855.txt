كلب
الكلب
الانسان استانس الكلب من وقت طويل ليه اكتر من اهميه عند الانسان ممكن يربيه على انه حيوان اليف بيعيش معاه حتى ممكن فى اودة نومه ممكن يستعمله فى الحراسه او حتى فى الامن كشف الجرايم لان الكلب عنده حاسة شم قويه
فيه كلاب ممكن تقوم بدور مرشدين للعمى زى جولدين تريفر او لرعاية الأغنام زى انجليش شيبدوج بوب تيل
الكلاب بتستخدم كمان فى عمليات انقاذ الناس بعد الكوارث الطبيعيه زى الزلازل بتكشف عن المتفجرات اللى ممكن الإرهابين يدسوها عشان يقتلوا الناس فبطبيعة الحال الحراميه الإرهابيين بيكرهوا الكلاب
نوع الكلب شكله وحجمه وامكانياته هى اللى بتحدد دوره فى حياة الانسان
زى كلاب الحراسه اللى فى الغالب بتكون كبيره وشرسه اما الكلاب اللى بيربيها الناس لانهم بيحبوها بيكونو ساعات اصحابهم وبالذات لان الكلب وفى مخلص جدا مع صاحبه بتكون اكتريتها صغيره اليفه
مع ان الكلب حيوان وفى جميل
جايز ان الكلب هو اقدم الحيوانات المستأنسه او على الاقل من من اقدمها رسوماته موجوده فى رسومات المصريين القدام فى العصور الفرعونيه كان اياميها بيستخدم فى الصيد لكن اكيد مرحلة الإستئناس كانت قبل كده بحوالى الف او الفين سنه ده لإن تطوير الحواس الغرايز ما بتكونش بتدريب فردى لكن بالوراثه دى عمليه بتاخد ميات السنين
النهارده ممكن عمل نوع جديد من الكلاب فى فتره اقل من ميت سنه عن طريق البحث العلمى التدقيق فى الاختيارات لكن فى العصور القديمه الحاجات دى بطبيعة الحال ماكانتش متاحه
الانجليز عملوا الكلب البول دوج ده كلب نظره ضعيف شمه مش قوى لكن لطيف آلوف جدا مع ان سنانه جامده لو هبر فى حاجه بسنانه بيبقى صعب تخليصها منه
عملوا كمان كلاب رعاية الغنم زى البوب تيل اينجليش شيب دوج غيره اللى بيفهوا أوامر الرعاه بيعملوله شغله فى رعى الغنم كلاب الرعى الانجليزى بتعتبر بوجه عام متفوقه فى شغلها عن كلاب الرعى التانيه اكمن الانجليز عملوا اختيارات احسن فى عملية الخلط
كراهية ناس من العرب للكلاب الاعتقاد فى نجاستها قايمه على جهالات موروثات غلط
لو رجعنا للعصور القديمه حانلاقى ان المصريين القدام قدسوا حيوانات كتيره لكن الكلب ماكانش منهم ده لإن المصريين كانوا بيحبوا القطط جدا كانت حيوانتهم المفضل فى بيوتهم الكلب عندهم كان بيعتبر نجس زى العرب
المصريين كانوا بيقدسوا ابن آوى ده كان بسبب الاحترام الخوف منه كان الإله أنوبيس اكمنه كان شبه الكلب لغاية النهارده فيه مصريين بيتشأموا من عوى الكلاب
لكن مش كل العرب كانوا بيعتقدوا ان الكلب نجس كان فيه عرب بيربوا الكلاب بيحبوها بسبب وفاءها امانتها حرصها على صحابها فيه كتاب للإمام ابو بكر بن خلف بن المرزبان كتبه سنة فيه اشعار جميله قصص بتمدح الكلب منها قصة ان النبى محمد شاف واحد مقتول فسأل عن سبب قتله فقالوله انه نط على غنم ابى زهره اخد شاه فهجم عليه كلب الماشيه قتله
فقال النبى قتل نفسه وأضاع دينه وعصى ربه عز وجل وخان اخاه
وكان الكلب خيرا من هذا الغادر كمل ايعجز احدكم ان يحفظ اخاه المسلم فى نفسه واهله حفظ هذا الكلب ماشية أربابه
قال ابن المرزبان فى كتابه إن والكلب ايدك الله منافعه كثيره فاضلة على مضاره بل هى غامرة وغالبة عليها قال ان القضاه الفقها الولاه النساك لو كان شافوا فى الكلب حاجه وحشه كانوا قالوا منعوا تربيته كمل بل عندهم انهم اذا قتلوا الكلب كان فيه عقوبه
ابن مرزبان عمل قايمه طويله بمنافع فضايل الكلب