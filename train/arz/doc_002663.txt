حمض نووى
الحمض النووى ديوكسى ريبو نوكليك أسيد معروفه اكتر بإسم
دى إن ايه هو الحمض النووى اللى بيحتوى على التعليمات الجينية اللى بتمثل صفات كل الكائنات الحية بعض الفيروسات مهمة الحمض النووى الاساسية هى أنه يخزن المعلومات اللى بيحتاجها الجسم لبنا الخلايا زى الشفرة كود او الخريطة اجزاء الحمض النووى اللى بتشيل المعلومات دى اسمها الجينات اما باقى اجزاء الحمض النووى فليها اغراض فى بناء سلسلة الحمض النووى تنظيم أستعمال المعلومات اللى فيه
من الناحية الكيماويه الحمض النووى بيتكون من حاجة اسمها البوليمرات ودى عبارة عن تجمع لمجموعة من الجزيئات الكيميائية زى تركيب البلاستيك وبيتكون من بوليمرين طوال من وحدات بسيطة اسمها النوكليدات معمول لهم اساس من السكر الفوسفات البوليمرين دول بيمشوا فى أتجاهين عكس بعض لازق فى كل جزىء سكر انواع من الجزيئات اسمها القواعد النووية وهى دى اللى بتحتوى على المعلومات الجينية وبتبقى متشفرة علشان كده بتستعمل حاجة اسمها نفكها وجوه النواه بتاعة الخلية بيبقى الحمض النووى متقسم لحاجة اسمها الكروموسومات والخلايا علشان تتكاثر سواء فى الانسان او اى كائن حى لازم الخلايا تنقسم وفى العملية دى الكروموسومات بتتصور او بتنقسم جوه النواة علشان لما الخلية تنقسم النواة بتاعتها بتنقسم والنواة الجديدة تاخد الحمض النووى المنسوخ يبقى فى خليتين متشابهتين تماما فى كل الصفات
الحمض النووى ممكن تحصله أضرار وتشوهات كتير من حاجات زى العوامل المؤكسدة او العوامل المؤلكلة عناصر الألكيلات او اللأشعاعات زى الاشعة فوق البنفسجية او اشعة أكس او الأشعاع الكهروماغنطيسى وده ممكن يسبب تعديل الحمض النووى تغيير شكله مما يغير من صفات حامل الحمض النووى
اول واحد قدر يعزل الحمض النووى هو فردريك ميشر وبعده أكتشف العالم فوبيس ليفين القواعد النووية والسكر والفوسفات وبعد محاولات كتير من علماء كتار اتحط نموذج للحمض النووى وتركيبه وبعد كده اتفكت الشفرة الجينية اللى بتوضح صفات حامل الحمض النووى على ايد هار جوبيند كوراما روبرت
هولى ومارشال وارن نيرنبرج