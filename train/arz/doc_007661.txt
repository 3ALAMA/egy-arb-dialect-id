السحر ويتشكرافت
السحر بمفهوم الويتشكرافت هو حاله اوروبيه انتشرت فى اوروبا فى العصور الوسطى وصلت لذروتها فى القرنين الستاشر السبعتاشر بعد عصر النهضه
الإعتقاد فى السحر السحارين ظاهره بشريه موجوده تقريبا فى كل حته فى العالم فى ثقافات كتيره بتمتد من افريقيا لجزر الباسيفيك من اسيا لامريكا
الانثروبولجيين السوسيولوچيين ميزوا ما بين السحر بمفهوم الويتشكرافت الانواع التانيه من السحر وضح الانثروبولجى الكبير ايفانز بريتشارد فى دراسه عن قبيلة الأزاندى إن السحارين الويتش ليهم قدرات ذاتيه مولودين بيها بتمكنهم من اذية الناس
السحار الويتش مش محتاج يعمل طقوس معينه أو يردد كلمات محدده ما بيستعملش مواد سحريه
عملية السحر ويتشكرافت عند الازاندى عمليه نفسيه
العناصر المهمه اللى بتميز السحر بمفهوم الويتشكرافت الاوروبى عن السحر بوجه عام هو ان اللى اتهموا بالسحر كانوا أغلبهم ستات السحاره كانت ليها قدراتها الشريره الذاتيه اللى ما بتحتاجش ادوات خاصه لسحر الناس اذيتهم
السحاره كانت بتطير بالليل على مقشه بتروح تحضر اجتماعات مع السحارات التانيين فى مناسبات بتتسمى السبت كان عندها قدرات ميتامورفوزيه تمكنها من تحويل جسمها لأشكال كتيره
عدو السحارات كان راجل متخصص فى التعرف عليهم عن طريق اختبارات كان بيتسمى صياد السحارات
كرسى التغطيس كان من الالات اللى بتستخدم فى الإختبارات
الست اللى كان بيتثبت عليها انها سحاره كانت عقوبتها القتل بالحرق أو الشنق
لعبت محاكم التفتيش بتاعة الكنيسه الكاتوليكيه دور كبير فى الترويج لخرافة السحارات
عدد الضحايا من الستات اللى اتقتلوا فى اوروبا امريكا بسبب اتهامهم بالسحر فى الفتره من حوالى نص القرن الخمستاشر للقرن السبعتاشر كان عدد ضخم حوالى
كان من ضمنهم جان دارك اللى اتعدمت بالحرق فى فرنسا سنة كان من ضمن تهمها انها سحاره
أخر محاكمه للسحارات فى اوروبا حصلت فى القرن التمنتاشر قانونيا انتهت المحاكمات فى بريطانيا بصدور قانون اللى وقف المحاكمات لكن فى ألمانيا استمرت المحاكمات القانونيه لغاية اواخر القرن التمنتاشر
استمرت محاكمات السحارات حرقهم فى اوروبا حتى فى وقت الثوره الفرنسيه أخر مره معروفه اتحاكمت فيها ست اتحرقت بتهمة السحر كان فى سويسرا سنة
محاكمات السحر فى سالم اللى حصلت فى بتعتبر من أشهر محاكمات السحارات فى امريكا فى العالم بوجه عام
الإعتقاد بالسحر السحارات كان موجود فى اوروبا من ازمنه طويله قبل بعد ظهور المسيحيه من غير ما يكون اكتر من قصص فولكلور شعبى كانت الكنايس بتحاربه بتعتبره من مخلفات العصور الوثنيه قبل المسيحيه ماتدخل اوروبا لكن من اواخر القرن خمستاشر حوالى سنة اتطور الموضوع اتحول لحالة هوس استمر على الوضع ده فتره طويله رغم ان اوروبا كانت خرجت من عصور الظلام عدت عصور النهضه التنوير الكنيسه اللى كانت بتحارب الإعتقاد بالسحر السحارين بإعتبار انه مجرد خرافات من العصور الوثنيه بقت بتروج ليه كواقع حاجه حقيقيه
الكنيسه بحلول القرن الستاشر فجاءه بقت بتصور المخلوقات الشريره اللى بيتسموا الساحرات كخطر كبير على المجتمع المسيحى بقى الهدف التدوير عليهم العثور عليهم تدميرهم
الموضوع فوق كده ما اقتصرش على القسسه الرهبان الناس الساذجه من غير المتعلمين لكن دخل فيه كمان علما مفكرين كبار
موضوع السحارات فى القرنين الستاشر السبعتاشر بقى حالة هوس هيستيريا سايده نواحى اوروبا بقت السحارات حاجه معترف بيها على نطاق واسع فى المجتمعات الاوروبيه
على الرغم من إن البروتيستانت اتمردوا على الكنيسه الكاتوليكيه عارضوا تعاليمها كان من مبادئهم ان الحاجات اللى مش فى الانجيل هى بدع من اختراع الكاتوليك هما نفسهم عانوا من القهر لكن اتفقوا مع الكاتوليكيه فى موضوع السحارات شاركوا فى حرق الستات بتهمة السحر
هوس السحر السحارات بيعتبر تاريخيا من اكتر الامثله اللى بتبين ازاى الايمان بالخرافات الغيبيات ممكن يتحول لحالة هيستريه بيفقد فيها المجتمع قدرته على التفكير السليم ازاى الناس ممكن تتحول لقطيع لما يصدقوا حاجه من غير تفكير أو اثبات
فى الأول عامة الناس ما كانوش مهتمين قوى بموضوع السحر السحارات لكن مع مرور السنين زيادة حدة البروباجاندا حملات التخويف اللى عملتها الكنيسه عن خطورة السحارات انتشر الفزع بين الناس الناس اللى رفضت الفكره كانوا عادة هما نفسهم بيتهموا بالسحر فكانوا يا إما بيتقتلوا أو بيجبروا على السكوت
التغييرات دى كانت بسبب المطامع الماديه السلطويه
اتهامات السحر بقت سلاح فى ايدين السلطات الكنسيه السلطات السياسيه لحماية مصالحهم
اوروبا فى الفتره دى كانت فى حالة تغيير فكرى فكانت الاتهامات بالسحر اللى بيتبعها الإعدام وسيله للتخلص من المناؤيين اصحاب الأفكار الخطر
المؤرخ چورج بور
ضاف كمان عناصر الحقد الغيره من المتهمين فقال إن الثروه الجمال الخلق الكويس كانوا عادة من اسباب توجيه الاتهامات
صيادين السحارات كانوا عادة بيوجهوا الاتهمات للناس اللى ممكن تكون عندهم ممتلكات ممكن تتصادر بطبيعة الحال الكنيسه الملك النبلا رجال الدوله كانوا بياخدوا نصيبهم من الممتلكات اللى بتتصادر من السحارات صياد السحارات كان هو كمان بياخد نايبه
مصادرة ممتلكات السحارات ماكنتش قانونيه فى كل اوروبا فمثلا فى انجلترا المصادرة كانت ممنوعه عشان كده صيد السحارات فى انجلترا الاماكن اللى كان ممنوع فيها المصادره ما كانش بالعنف القسوه الموجوده فى البلاد المسموح فيها بالمصادره
السحاره كانت بتعتبر ست عملت اتفاقيه مع امير الظلام بكده بقت فى صف القوى الشريره فى حالة عداء للرب
السحر بقى بينظر ليه بإعتباره دين للشر هدفه تدمير الديانه المسيحيه
فى المجتمعات البدائيه السحار ممكن يكون شرير بيإذى الناس أو كويس بيساعد الناس لكن فى اوروبا السحارات كانوا بعتبروا اشرار بس مش بس ممكن يإذوا الناس كأفراد لكن ممكن كمان يسببوا أعاصير كوارث طبيعيه تانيه تإذى كل المجتمع
مع نمو هيسترية السحارات ابتدى المحققين الخايفين على الناس يدخلوا عناصر جديده فى الخرافه فإخترعوا حاجه اسمها اجتماع السبت
اجتماع السبت ده كان عباره عن اجتماع بالليل بتحضره السحارات مع العفاريت الشرانيه قوى الشر فكانت كل سحاره بتطير على مقشه تنزل فى مكان الإجتماع السرى
فى الاجتماع ده كانت السحارات بتجتمع بتحتفل ساعات الواحده منهم كانت بتندهش لما تشوف واحده من جاراتها حاضره الاجتماع لإنها ما كانتش تعرف إنها هى كمان سحاره زيها
شهادة أى حد بإنه بالصدفه شاف واحده فى اجتماع السبت كانت كافيه لمحاكمتها ما كانتش فيه وسيله للضحيه ممكن تثبت بيها انها بريئه ما حضرتش أى إجتماع فحتى لو قدرت تثبت انها ليلتها كانت فى بيتها نايمه فى سريرها المحقق فى الحاله دى كان بيرد يقول ان اللى فى السرير ماكانش هى لكن حد من قوى الشر
فيه واحد اياميها إدعى انه شاف اجتماع السبت وصفه بقوله السبت كان عامل زى اجتماع تجار بيتناقشوا بحده بطريقه هيستيريه بعد ما وصل منهم حوالى ميت ألف من نواحى كتيره
من العناصر التانيه اللى دخلها المحققين صيادين السحارات على الخرافه حيوانات طيور كانت بتعيش مع السحاره كان منها قطط فيران ضفادع معيز غربان بوم كائنات شكلها غريب بطبيعة الحال الحيوانات دى ما كانتش حيوانات بحق حقيقى لكن عفاريت متنكرين مهمتهم مساعدتها على تنفيذ اعمالها الشريره فى اذية الناس تقديم النصايح ليها
عادة القطط السودا كانت من حيوانات السحارات
من مهمات صياد السحارات لقيان الحيوانات دى عشان يثبت ان الست سحاره لو ما لقاش قطه فى بيتها كان بيلاقى كلب أو فرخه أو بطه أو فار أو حتى دبانه كانت ممكن تبقى دليل ادانه تأدى لإعدام الضحيه
طبعا توجيه اتهام عن طريق الحيوانات اللى اتلاقت كانت عمليه سهله لإن ماكانش مشكله للصياد انه يلاقى حيوان أو حشره فى بيت الست اللى عايز يقبض عليها فلو لقى دبانه طايره فى البيت كان طوالى بيقول انها بتحاول تساعد السحاره
بطبيعة الحال صياد السحارات ما كانش بيعتقد انه بيمارس عمل شرانى لكن كان فاكر انه بيأدى خدمة لحماية المجتمع الناس من شر السحارات
بعد توجيه الاتهام للست كان بيقى قدامها اما تعترف أو تنكر التهمه
لو اعترفت كانت بتتقتل لو انكرت كانت بتتعرض للتعذيب لغاية ما تعترف أو تموت
حتى اللى بيعترفوا كانوا بيتعذبوا لضمان انهم ما اعترفوش لمجرد الهروب من التعذيب
الإعتراف كده كده كان لازم يتم بالتعذيب عشان يبقى قانونى
فى حالة ان الست انكرت بعد ما اعترفت ما كانش بيتاخد بالإنكار لإنها خلاص قرت اعترفت
بطبيعةالحال السؤال هو ازاى كان ممكن الست المتهمه تقدر تدافع عن نفسها الرد ببساطه انه ماكانش فيه وسيله
بالطريقه دى حوالى
شخص برىء فى اوروبا اتعذبوا اتعدموا
كرسى التغطيس كان من اشهر وسايل التعذيب للحصول على الإعترافات
بعد الاعتراف أو حتى انكاره كانت بتم عملية الإعدام
عمليات الإعدام كانت عادة بالحرق بالنار
ساعات لأسباب انسانيه كان بيتم قتل السحاره الأول بعدين بيتحرق جسمها
حرق السحارات كان متوافق عليه عن طريق فلاسفه قديسين مسيحيين مشهورين زى القديس أوجستين توماس الاكوينى جون كالفين غيرهم
صيادين السحارات المحققين القضاه غيرهم كانوا بيعتمدوا على نصايح ارشادات من كتاب اسمه شاكوش السحارات اصدره اتنين رهبان دومينيكان هما هينريش كرامر يوهان سبرينجر سنة الاتنين كان عينهم البابا اينوسنت التامن محققين فى محاكم التفتيش فى المانيا
الكتاب كله خدع حيل لتوقيع المتهمات فى الكلام اثبات التهمه عليهم
من النصايح الموجوده فى الكتاب إن المحقق يبدأ بسؤال المتهمه اذا كانت بتؤمن بالسحر لا لاء فإذا قالت لاء يسألها يعنى مابتعترفيش بالمحاكمات اللى اتعملت للسحارات بكده يبقى لبسها تهمه مش حاتطلع منها
بيقدم الكتاب نصايح للقضاه انهم يلبسوا احجبه معينه ما يخلوش السحاره تدخل عليهم بوشها لكن بضهرها ما يلمسوهاش عشان يتجنبوا تأثير سحرها عليهم
من أدنأ النصايح ان القاضى يحاول يطمن السحاره يوعدها انه حا يكون رحيم معاها اذا اتجاوبت مع تحقيقاته لكن فى نفس الوقت يقول لنفسه فى سره انه بيقصد الرحمه لنفسه أو للكنيسه أو للدوله لإن عمل أى حاجه للحفاظ على الدوله رحمه
الكتاب كان بينصح المحققين انهم يعينوا حراس على المتهمات فى زنازينهم لمنعهم من الانتحار حيث ان روح الشر كانت بتخليهم يحاولوا ينتحروا عشان يفلتوا
فيه متهمات كانوا بيحاولوا الانتحار للهروب من التعذيب البؤس لكن محاولة الانتحار كان بيعتبرها المحققين القضاه دليل على انهم سحارات على اساس ان محاولات الانتحار نابعه من الشر
ما بين سنة اسقف تريفيه حرق سحاره يعنى بمعدل واحده فى الاسبوع
فى سنة قريتين فى المانيا اعلنوا ان ما عادش فيهم ستات غير ست واحده فى كل قريه فى نفس السنه فى فترة تلت تشهر حرق اسقف جنيف واحده اتهموا بالسحر من لحد اسقف بامبيرج حرق اكتر من فى بداية سنة اسقف وورزبورج حرق كان من ضمنهم تسعتاشر قسيس عدد من الاطفال اتهموا بإنهم مارسو الجنس مع عفاريت فى نفس الفترة اتحرق فى سافوى مع نهاية القرن السبعتاشر الهيستيريا عدت المحيط الاطلنطى للمستعمرات فى نيو اينجلاند فى امريكا حصلت هناك محاكمات مشهوره اتعرفت بإسم محاكمات السحر فى سالم
مع ان القضيه دى أحداثها اللى بدإت سنة ما تتقارنش بالمحاكمات المرعبه اللى حصلت فى اوروبا فى القرنين الستاشر السبعتاشر ما اتعدمش فيها غير شخص لكن بتعتبر قصه غريبه حدث مهم بيهتم بيه علما الانثروبولوجيا الإجتماع اتعملت عنه دراسات كتيره
بتعتبر جان دارك من أشهر اللى اتهموا بالسحر فى اوروبا اتعدمت بالحرق فى روان فى فرنسا سنة
من اشهر المحاكمات التانيه كانت محاكمة فرسان المعبد اللى اتقبض عليهم يوم الجمعه اكتوبر انتهت محاكماتهم بإعدامهم وحرق ريسهم جاك دى مولاى سنة بعد ما اختلفوا مع البابا كليمينت الخامس فيليب الرابع ملك فرنسا على امور ماليه فإتوجهت ليهم تهم تشبه تهم الساحرات انتزعت الاعترافات منهم بالتعذيب
أخر مره اتحاكمت فيها ست فى اوروبا اتحرقت بتهمة السحر كان فى سويسرا سنة