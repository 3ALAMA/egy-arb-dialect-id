حمورابى
حمورابى اتوفى حوالى سنة قبل الميلاد ملك كلدانى ساتت ملوك بابل من
بقى ملك بابل بعد ما اتنازل ابوه سن مبلط عن العرش مد سيطرة بابل على ميسوبوتاميا منطقة مابين النهرين بعد انتصاره فى سلسله من الحروب ضد الممالك اللى جنب بابل قبل وفاته كان قدر يسيطر على كل ميسوبوتاميا
اشتهر حمورابى بالقوانين اللى اتعرفت بإسم قوانين حمورابى اللى بتعتبر من اول القوانين اللى اتكتبت فى العالم
اتنقشت القوانين على حجر طوله حوالى مترين نص اتعثر عليه فى خوزستان فى ايران سنة عن طريق عالم المصريات جوستاڤ جيكويه معروض دلوقتى فى متحف اللوفر فى باريس
استمرت فتره حكمه لحد سنه قدر فيها انه يعلى ببابل من دويله صغيره لعاصمه كبيره وابتدا تشريعاته اللى خلدت اسمه فى السنه التانيه من حكمه وخلد كتبته اسمه فى السنه التانيه فى تسميه سنتها باسم سنه اقرار العداله فى الارض
وقرر حمورابي من البدايه توحيد ميسوبوتاميا تحت زعامته سواء يالسلم او بالحرب وطرد النفوذ العيلمي من جنوب المنطقه
وسجلت حولياته اخبار جهوده للسيطره علي مدن اوروك واسين ومالجي ورابيكوم وغيرها وكان اهم منافسه فى ميسوبوتاميا هو ريم سين اللى اصله عيلامي اللى فضل منافس له لحد السنه التلاتين من حكم حمورابي وعبر عن كده واحد من اتباع ملك دويله ماري لما قال فى رسالته مفيش ملك واحد ممكن يتقال عنه انه اقوي الكل ففي عشره او خمستاشر حاكم بيتبعوا حمورابي ملك بابل وزي العدد ده بيتبعوا ريم سين ملك لارسا وزيهم بيتبعوا ابعلل ايل ملك اشنونا