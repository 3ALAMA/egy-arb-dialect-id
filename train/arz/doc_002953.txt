ساتياجيت راى
ساتياجيت راى بالبنغالى اتولد فى مايو مات فى ابريل من اهم الاسماء فى السيما الهندية والعالميه اعماله الفنيه سابت بصمه فى تاريخ السيما
اشتغل فى جميع انواع الفن مش الفن السابع بس كان مؤلف ومصمم جرافيك وملحن رسام وناقد سينمائى كمان
خد جوايز هندية وعالميه كتيره جدا وكمان خد جايزة اوسكار شرفيه سنت
اتولد فى كولكاتا ولاية البنغال سنت لعيله ليها فى الادب والفنون جده ابندرا كاشور راى كان مؤلف رسام ناشر فيلسوف ابو ساتياجيت سوكومار راى كان مؤلف ادب الاطفال رسام وناقد
مات الاب راى عنده يا دوب تلت سنين وعاشت الاسره على دخل الام القليل درس راى الثانوية العامه ودخل جامعه كولكاتاواتخرج بمرتبة الشرف فى الاقتصاد لكن اهتمامه الاصلى كان بالاداب والفنون
فى سنت اصرت امه انه يروح مدينة سانتينيكيتان ويخش الجامعه هناك اللى انشأها تاكور جامعة ڤيسڤا باهارتى راى كان متردد انه يروح عشان حبه لكالكوتا وكمان عشان المستوى الثقافى بتاع مدينة سانتينيكيتان مكنش اد كده ولكنه مع اصرار امه واحترامه لتاكور راح هناك قدر راى الفن الشرقى والهندى وقال بعد كده انه اتعلم كتير هناك
فى سنت انضم راى لوكالة اعلانات بيديروها انجليز كانت وظيفته مصمم صغير وكان بياخد تمانيه روبيه بس لكن كان فيه فرق فى المعامله بين الهنود والانجليز اللى كانوا بياخدوا اجر احسن بكتير من الهنود راى كان حاسس ان معظم الزباين اغبيا
انضم راى بعد كده لدار نشر تانيه اللى اديتله الحريه فى تصميماته الفنيه لاغلفة الكتب فصمم اغلفه كتير لكتب زى اكتشاف الهند اكلى البنى ادمين بتوع كاموون
فى سنت اسس راى مع ناس تانيه نادى كالكوتا للسيما اللى كان بيعرض افلام اجنبيه كتيره وفى الفتره دى زاد اهتمامه بالافلام ودرسها بجديه
اتجوز سنت حبيبته وبنت عمه باچويا راس وجابتله ولد سانديب اللى بقى مخرج هوا كمان
فى نفس السنه جه چون رينور المخرج الفرنساوى المعروف للهند عشان يصور فليمه النهر ساعده راى فى اختيار الاماكن اللى هيتصور فيها الفيلم اتكلم راى مع رينور وقاله عن اهتمامه بالافلام وعن فكرة فيلم باتر بنشالى بالعربى اغنية الطريق اللى كانت فى دماغه بقالها فتره شجعه رينور وقاله يكمل
فى سنت راح ساتياجيت لندن عشان يشتغل فى المكتب الرئيسى بتاع دار النشر وهناك قعد تلت شهور واتفرج على فيلم منهم الفيلم الايطالى المشهور سارقى العجل اللى كان ليه تأسير كبير عليه وبعد ما خرج من قاعة العرض قرر انه لازم يكون صانع افلام
اول افلامه كانت التحفه الفنيه باتر بنشالى اللى كمله بفيلميين تانبيين وبقى ثلاثيه فنيه وعن الفيلم ده خد جايزه فى مهرجان كان السينمائى الدولى فى سنت
اتنوعت افلام راى بين الافلام الطويله والافلام الوثائقيه والافلام القصيره من افلامه عدو الشعب صالون الموسيقى وفيلمه الاخير كان الزائر
خلال حياته وبعد وفاته خد ساتياجيت جوايز أوسمة كتير اوى منها جايزه من حفل الافلام الهنديه الوطنى من حكومة الهند كمان جوايز من المهرجانات العالمية زى مهرجان برلين السينمائى الدولى اللى فيه هوا واحد من تلت مخرجين بس واخد جايزة الدب الفضى لاحسن مخرج اكتر من مره واخد الرقم القياسى فى الترشيح لجايزة الدب الدهبى سبع مرات
فى مهرجان فينيسيا الدولى خد جايزة الاسد الدهبى عن فيلمه البسيط كمان خد الجايزه دى شرفيا فى سنت فى نفس السنه خد جايزه شرفيه تانى فى مهرجان كان الدولى
راى تانى شخصيه سينمائيه بعد تشارلى تشابلين تاخد دكتوراه فخريه من جامعه اكسفورد خد كمان وسام جوقة الشرف من رئيس فرنسا سنت حكومة الهند اديته اعلى وسام مدنى قبل ما يموت لفتره قصيره
خد جايزة اوسكار شرفيه عن انجازاته طول حياته السينمائيه سنة
مجلات ونقاد كتير حاطيين ساتياجيت راى فى ليست احسن مخرجين فى العالم