جنسنج
عشب الجنسج
الجنسنج او باناكس
نوع من الاعشاب ينقسم لحداشر عيله وهو عموما عشب نموه بطئ لكنه معمر وبجذور ملحمه
عيله ارالياسي بتنمو فى شمال الكرة الارضيه زي شرق اسيا شمال الصين كوريا وشرق سيبريا فى مناطق بارده
النوع اللى اكتشف فى فيتنام اسمه
وعموما فى هذه الصفحه سنركز على اهم الانواع بتاعه الجنسنج وهما واللي بيتميزوا بوجود مواد الجنسنوسايدس
الجنسج السيبيري اسمه ودا متسمي جنسج كحيله كاسم تجاري لان جذره خشبي مش ملحم ولايوجد به جنسنوسايدس
كلمه جنسنج الانجليزية مشتقة من كلمة رين شين او جن شين الصينية صينى مبسط صينى تقليدى ومعناها جذر الرجل وهذه التسمية سببها أن فروعها تشبه رجل الرجل
اما كلمة باناكس فمعناها كل الشفاء باليوناني وكان ذلك بسبب أن عالم النباتات والدكتور اليوناني باليوناني لاحظ الاستخدام الواسع لهذا العشب فى الصين كباسط للعضلات
جذور الجنسنج الامريكي والصيني الاتنين يتم تناولهم عن طريق الفم كمقويات بتدي طاقه للجسم او مقويات جنسيه محتاجه مصدر وكمان فى علاج الضعف الجنسي عند النوع التاني من مرضي السكر اللى مش بياخدوا انسولين
العشب غالبن بيتوافر مجفف سواء عشب كامل او متقطع ولان الاوراق سعرها مش غالي فساعات بيحطوها مجففه هيا كمان مع الجذور
ساعات بيتخلط مع المشروبات اللى بتصحصح زي الشاي او مع الماكولات اللى بتدي طاقه
وبيكون غالبا بتركيزات قليله ولايوجد لها اى تأثير طبي
من أيضاالممكن فى بعض الاحيان أستخدامه فى منتجات التجميل وأيضا لا يكون له اى تأثير طبي لان التركيز غير مؤثر
توجداكله اسمها شوربه الفراخ مع الجنسنج وهي عباره عن فراخ مع شوربه موضوع بها الجنسنج
من الصعب اننا نعرف من خلال العلم الفوائد الخاصه بنبات الجنسنج
وذلك بسبب انه فيه نتايج متضاربه من كذا دراسه
وخصوصا بسبب انه فيه انواع مختلفه من العشب استخدمت فيها
عشان كده نادر اننا نلاقي دراسه بجوده عاليه معتمد عليها
لكنه عموما بيتسوق كمقوي بيدي طاقه ويساعد الانسان انه يقاوم الاجهاد الارهاق
وفيه بعض المعلومات المدعومه بتقول انه له تاثيرات مضاده للسرطان وللاكسده مضاد الاكسده بيحمي الجسم من مواد ممكن تسبب سرطان بالرغم ان الدراسات اللى اتعملت علي الحيوانات لقياس طول العمر والصحه مع وجود الاجهاد كانت نتايجها سلبيه
لكن فيه دراسه غير دقيقه فى جامعه المكسيك قالت انه الجنسنج كغذا ممكن يحسن الصحه والحياه
دراسه تانيه لعلما اسيويين قالت ان الجنسج كان له تاثير فى تخفيف اثار السرطان فى الحيوانات لكن حتي الان التاثير لم يتضح فى الانسان
دراسه مهمه سنه فى كليه الطب جامعه الينوي واللي اتعملت علي الحيوانات وقالت ان الجنسنج الامريكي والصيني الاتنين بيزودوا الرغبه الجنسيه مع الاداء والاهم ان التاثير ده غير راجع لتغيير فى الهرمونات ولكن بتاثير مباشر من الجنسنج او مواد جنسنوسايدس علي الجهاز العصبي المركزي الانسجه اللى مناطق جنسيه
كمان جنسنوسايدس بتسهل الانتصاب والكلام ده متفق مع الطب الشعبي الصيني والامريكي
كمان فيه دراسه قالت ان الجنسنج فيه هرمونات انثويه نباتيه
تبعا الاسئله المتكرره بتاعه الغذا الرياضي اللى اتنشرت ان اشهر عرض جانبي مع الباناكس جنسنج هو صعوبه النوم او عدم القدره علي النوم
الاثار التانيه زي غمامان النفس الاسهال الاحساس بالقدره والانبساط الصداع نزيف المناخير علو الضغط او إنخفاضه وجع فى الثدي
نوعين الجنسنج المشهورين واللي بنتكلم عليهم
مفيش خوف منهم حتي لو بجرعه شويه عاليه
فى الطب الشعبي الصيني بيخافوا يعطوا الجنسنج مع اى عشب تاني من مضادات العدوي الا للضروره والاعتقاد السايد هناك ان الميكروب ممكن يتقوي ويبقي شيطان يقضي علي البني ادم
انتاجه فى امريكا وكندا وبيتسعر غالبن فى الصين
اغلب العلب بتاخد اللون الاحمر او الابيض او الازرق بالوان علم امريكا وبريطانيا
وتبعن للطب الشعبي الصيني واللي بيعتقدوا ان الجنسنج الامريكي بيعمل تبريد للجسم من الشهوه للستات خصوصا الين وحسب اعتقادهم برضو ان الجنسنج الشرق اسيوي بيزود الشهوه ويسخن الرجل اليان والاعتقاد ده شايع هناك لانهم بيعتقدوا ان اى حاجه بتطلع فى اماكن بارده او فى شمال الجبال او فى جنوب الانهار بتزود شهوه الجسم والعكس صحيح
الجنسنج الصيني الكوري اللى بيطلع فى شمال شرق الصين وكوريا واللي بيطلع فى الاماكن البارده دي معروف لاغلب الكوريين فى الطب الشعبي وعارفين عنه انه بيزود اليان سخونة وشهوه الجسم
وباختصار فالمعالجين فى الطب الشعبي الصيني بيقولوا ان الجنسنج الامريكي واللي بيطلع فى اماكن حاره بيزود الين تبريد الشهوه للستات اما الجنسنج الاسيوي فبيزود اليان بيسخن الشهوه عند الرجاله رغم انهم مش عارفين اذا كان الجنسنج الامريكي بيطلع بس فى اماكن حاره ولا لأ لكن لانه بي طلع سوايل فهما معتقدين بكده
علي العموم بيتقطع وبعدين بيتحط فى مايه سخنه عشان يتعمل منه منقوع زي بتاع الشاي
فيه دراسه وبرضه مش دقيقه بتقول ان الجنسنج الامريكي بيقلل من الانفلونزا
الجنسنج الامريكي ده شبه الجزر الابيض الصغير وطالع منه فروع
النبات طوله من انش وبيكون فى الغالب شايل ورقات كل ورقه متكونه من ورقات صغيره طول كل واحده من انش
تبع للطب الشعبي الصيني فالباناكس جنسنج بيزود اليان تسخين الشهوه وبيحسن الدوره الدمويه وبيساعد فى فتره النقاهه بعد الامراض وبينشط الجسم
متوافر فى شكلين
الجنسنج الابيض
بيطلع فى سنين بيقشروه ويجففوه فى الشمس وبيتحول لل لون البيج الفاتح عشان يقللو مايته لنسبه
وبيتقال ان تاثيره الطبي مش عالي
الجنسنج الاحمر
بيتقطف بعد سنين مش بيتقشر لكن بيعالجوا السيقان بتاعته عشان كده بيبقي لونه احمر بني لامع بعد كده بيبخروه حفاظا علي مواده الفعاله ويجففوه
الجنسنج الاحمر
كورى صينى متبسط صينى تقليدى بيجي من الصين وكوريا
الباناكس جنسنج ده بيتجفف بالتبخير او الشمس بعد كده بيتملح فى خميره عشبيه ويطلع مسحوق هش ودا بيستخدم اساسن كمقوي جنسي وبيدي طاقه
فيه دراسه اتعملت سنه بتقول انه فعلا بيعالج ضعف الانتصاب الضعف الجنسي عند الرجاله وكمان بيقلل رجوع سرطان المعده مقارنه باللي ماخدوش الجنسنج فى التجربه
دا غير انه فيه دراسه تانيه اتعملت علي الجرذان وقالت ان الجنسنج الابيض وكمان الاحمر بيقللوا فعلا حصول السرطان وان كان الجنسنج الاحمر تاثيره كان اكبر
تجربه تانيه بتقول ان الجنسنج له تاثير مضاد لسرطان الثدي وكمان ممكن يكون له دور كمضاد حيوي
الجنسنج البري
ودا مش بيتزرع فى البيوت ولكنه بيطلع طبيعي وبيتقطع فى مكان طلوعه
بيعتبروا الماده الفعاله جنسنوسايدس فيه اكتر
وجوده نادر شويه ومعرض للانقراض كمان بسبب الطلب العالي عليه فى السنوات الاخيره مع قلته مع الاسف دا غير انه بيحتاج سنين عشان يترعرع والمقطوف منه اكتر من اللى بيتزرع جديد
البري ممكن يكون امريكي وممكن يكون صيني وساعات بيتعالج جنسنج احمر
الولايات المتحده تشجع علي زراعته بسبب الخطر الحاصل عليه
ويكي انجليزي ترجمه للمصري