ايكليديس
ايكليديس الانتصار الكويس إقليدس ازدهر حوالى قبل الميلاد مش معروف تاريخ مكان ولادته موته بالظبط معروف كمان باسم إوكليديس اسكندرية هو شخصية تاريخية وغالبا بيتقال عليه ابو الهندسة
يعتقد انه عالم رياضيات يونانى نشط فى اسكندرية فى عهد بطليموس الاول قبل الميلاد قبل الميلاد
كتاب العناصر غالبا بيتنسب ليه الكتاب ده يعتبر الكتاب الأكتر نجاح وتأثير فى تاريخ الرياضيات
إوكليديس الف كتب كتير بس كتاب واحد بس إلي خد كل الشهرة وهو كتاب مبادئ الهندسة والكتاب ده مهم مش علشان النظريات الي فيه لأن معظمها كانت معروفة ببراهينها اصلا لكن الكتاب ده إشتهر لأنه اول كتاب يجمع النظريات ويعرضها ويربطها مع بعض ويأكد على صحتها وأضاف بديهيات هندسية وإقليدس رتب النظريات بطريقة منطقية وزود براهين جديدة محدش قالها قبل كدة وأضاف معادلات جبرية
وفضل كتاب المبادئ اساس لدراسة الهندسة لأكتر من الفين سنة ودي تعتبر أطول فترة عاشها كتاب
الكتاب ده بالإغريقي بس إترجم للغات كتيرة بعد كدة وكانت اول طبعة ليه سنة يعني بعد مخترع جوتنبرج الطباعة بتلاتين سنة
الكتاب ده تدريب عملي على التفكير المنطقي فكان مؤثر أكتر من كتاب أرسطو عن المنطق لأنه أحسن نموذج للتنظيم المنطقي للفكر
علشان كده اهتم بي كل المفكرين العظام من وقت الكتاب ده ماإكتب
وكتاب إقليدس من العوامل القوية الي أحيت العلوم الحديثة لأن العلم مش مجرد تجميع معلومات لكن العلم ملاحظة دقيقة إستخراج نتاائج قواعد عامة أعظم انجازات العلم الحديث بتيجي من ترابط التجارب الإتسانية وتحليلها الدقيق بعد كدة الوصول لنتائج ليها شكل النظريات وقوة البديهيات
يوكليديس اثر فى نيوتين جدا وده كان واضح فى كتاب نيوتن المبادئ اللى كتبه باللاتيني وكان فى شكل هندسي زي كتاب إقليدس بالظبط وقلدوهم بعد كدة ناس كتير زي الفيلسوفين الإنجليز رسل هوايتهد والهولندي أسبينوزا
وفي المية وخمسين سنة إلي فاتو الجماعة بتوع الرياضة عرفو إن الهندسة الإقليدية مش النموذج المنطقي الوحيد او مش الصورة الصح لكل الفكر الانساني وكل العلاقات بين الحاجات والناس وعلاقات الكون لكن فى حاجات تاني مختلفة جدا عن الصورة إلي سيطرت على الناس من ايام إقليدس
زي نظرية النسبية للعالم ألبرت أينشتاين إلي نسفت الصورة التقليدية الإقليدية فى المجالات المغناطيسية للنجوم البعيدة والكواكب وحركاتها وإلي مش ممكن نطبق عليها هندسة إقليدس إلي متنفعش غير للحاجات الجامدة المحدودة بس
وبالرغم من النظريات الحديثة فى الهندسة والرياضيات والفيزيا والفلك بس ده ميقللش من أهمية وخطورة العبقري الإغريقي إلي عاش ومات من أكتر من قرن