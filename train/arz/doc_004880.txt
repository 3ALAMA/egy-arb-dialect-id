ايمانويل جال
إيمانويل چال مغني هيب هوب من جنوب السودان بيحكي فى اغانيه عن الحرب الاهلية فى السودان
وانه كان بيحارب وهو صغير
ميعرفش هو اتولد امتى بس هو متأكد انه اتولد فى بداية التمانينات فى قرية اسمها تونچ فى جنوب السودان والده انضم لجيش تحرير السودان ولما كان عمره سنين مامته ماتت سنة لما كان عنده او سنين اتاخد من اهله عشان يحارب فى الحرب الاهلية اللى فى السودان وكان بيشيل سلاح اللى كان اطول منه وفضل على كدة سنين
لما الحرب بقت صعبة إيمانويل هرب هو واطفال تانيين وسابوا الحرب ومشيوا شهور لحد ما وصلوا لمدينة اسمها وات اللى كان فيها مجموعة انفصلت عن جيش التحرير وهناك قابل إيما مكون مرات قائد جيش التحرير اللى اتبنته ورفضت انه ينضم للجيش وهربته لكينيا وساعتها كان عنده سنة وهناك إيمانويل دخل المدرسة فى نيروبي بعدها بكام شهر إما ماتت فى حادثة بس صحابها ساعدوا إيمانويل ان يكمل دراسته
وهو فى المدرسة فى كينيا ابتدى يغني عشان يهون على نفسه وينسى اللى شافه وكان كمان بيعمل حاجات خاصة بالمجتمع زي انه كان بيجمع فلوس للاطفال الشوارع واللاجئين وكان اللى حواليه بيشجعوه إيمانويل دخل اكتر فى المزيكا وعمل مجموعات واول اغنية عملها هى او كل اللى محتاجينه هو يسوع اللى اتعملت فى كينيا واتذاعت فى بريطانيا