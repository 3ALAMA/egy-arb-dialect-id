تخن
التخن
التخن هو المرض اللى بيحصل فيها تكدس للدهن فى الجسم بالحد اللى يضر الصحه
والدليل بتاعها اسمه مؤشر كتله الجسم ودا اللى بيقيسوها بيه واللي بيكون اكتر من كيلوجم متر مربع فى حاله التخن
اما فى حاله زياده الوزن مش الطخن الشديد فبيكون كجم متر مربع او زياده
زياده الوزن غالبن بيكون معاها امراض تانيه كتير وخصوصا امراض القلب والاوعيه الدمويه مرض السكر النوع التاني اللى مبياخدوش انسولين توقف النفس وقت النوم انواع معينه من السرطانات التهاب المفاصل وكنتيجه لكده فالتخن بيقلل معدلات الحياه
العلاج الاولاني هوا الريجييم وعمل مجهود لكن لو فشل بيبقي الحل فى ادويه التخسيس ولو فشلت يبيبقي الحل فى الجراحه
زياده الاكل اللى فيه كالوريز سعرات كتير مع قله الحركه وان الشخص يكون عنده ميول وراثيه للتخن بتعتبر اغلب اسباب التخن مع حالات محدوده بيكون سببها مرض وراثي او سبب طبي او مرض نفسي
وبسبب ان التخن بقا واحد من اسباب الوفاه واللي بيحاولوا يقللوها ولان عدد الكبار والاطفال التخان بيزيدوا علي مستوي العالم بدا المسئولين يوضحوا انها واحده من اكبر المشاكل الطبيه العامه فى القرن الواحد والعشرين
الفكره عن التخن عند الغربيين انه حاجه مش طبيعيه لكن كان فيه مجتمعات زمان ولسه فيه شويه مناطق فى افريقيا بتبص للتخن علي انه علامه من علامات الغني والخصوبه
التخن هو زياده كتله الدهن فى الجسم ولانه فى الحياه العمليه من الصعب اننا نقدر نحدد ده فعشان كده اتعمل مقياس تاني اسمه مؤشر كتله الجسم واختصارا بي ام اى لكن فى حالات تانيه زي حالات وجود كرش بنحتاج نقيس محيط الوسط وكمان لانه وجود التخن مرتبط بمخاطر مرضيه عشان كده لازم ساعات نقيسه فى نفس السياق الطبي ده
اختصار ودا اكتر طرق القياس المشهوره والمنتشره
بدا تطويره فى القرن التسعتاشر فى بلجيكا وبيعتبر مقياس دقيق خصوصا فى اغلب الكبار لكنه مش دقيق بالنسبه لاعبين كمال الاجسام والستات الحوامل واللي وزنهم بيكون مختلف
بيتقاس باننا نقسم وزن الشخص علي مربع طوله وزن الجسم مربع الطول
قامت منظمه الصحه العالميه سنه بعمل الجدول اللى علي الشمال ودا يوضح ال مع التصنيف واتنشر سنه
بعد كده حصل شويه تعديلات عليه وقسموا التخن الدرجه التالته تقسيمات
فيه شويه دول زي اليابان بتقيس التخن بال بي ام اى لما يكون اكتر من
اما الصين فبيعتبروا الشخص تخين لما يكون اكتر من
لاحظ اننا بنقصد الوزن من غير هدوم
ودا بنقيس بيه الكرش
ودا بيختلف بين الرجاله والستات يعني فى الرجاله لو محيط الوسط اكتر من بيعتبر الشخص ده مكرش اما فى الستات فمحيط الوسط فوق بتعتبر الست دي عندها كرش
وفيه معدل تاني مرتبط بيه وهو معدل محيط الوسط محيط الحوض وبيعتبر الراجل تخين مكرش لو كان زياده عن
واكتر من
للستات
فى الحالات اللى بيكون عندها كروش حسب المعادله اللى فوق بتاعها اقل من حسب المعادله فوق بتكون مرتبطه بمشاكل صحيه حتي من غير ما نبص لدهن الجسم ككل وبتكون مرتبطه ارتباط قوي بامراض فى القلب والاوعيه الدمويه
فيه دراسه اتعملت علي الف شخص وقالوا فيها انه غالبن حالات الكرش بتكون مرتبطه بمشاكل فى الميتابوليزم زي امراض القلب والسكر اكتر من ارتباطها بال بي ام اى
وحتي الستات اللى عندهم بطن كرش بيتعرضوا لنفس مشاكل الرجاله
وعموما اللى عنده بي ام اى اكتر من بيكون غالبن كمان عنده كرش بطن
نسبه الدهن فى الجسم بتعبر عن الدهن الكلي اللى فى الجسم بالبرسنتج من كل وزن الجسم
ودلوقتي بقا معروف ان نسبه اكتر من دهن فى جسم الراجل اكتر من من جسم الست بيعتبر تخن
طريقه حساب نسبه الدهن فى الجسم بتيجي من المعادله الجايه اللى بتعتمد علي ال بي اى
المعادله بتراعي ان الست بيكون عندها نسبه دهن زياده عن الراجل لل بي ام اى
وكمان بتراعي زياده الدهن مع السن حتي لو الوزن فضل ثابت
دقه النتايج بس
لكن المحاولات المباشره لتحديد الدهن فى الجسم غاليه وصعبه
لكن اكتر الطرق دقه هى بوزن الشخص تحت المايه والوزن ده بيسموه وزن مائي ثابت
دا غير طريقتين بوساط كانوا بيستخدموهم زمان
الاولانيه انهم ياخدوا حىته من الجلد ويشوفوا سماكه الدهن تحتها وبيسموها
والطريقه التانيه واسمها ودي عن طريق التيار الكهربي لكن ال بي ام اى طغي عليها
والطريقتين دول عمومن معادوش بيستخدموا خالص
الطرق الدقيقه الموجود بيتستخدم غالبا فى الابحاث زي الرنين واشعه اكس من نوع والاشعه المقطعيه
والطرق دي بتدي نتايج دقيقه لكنها مكلفه وصعبه بالنسبه للتخان لان مقاييس الاجهزه لسه مش كافيه
وجود مخاطر او امراض برضه بيستخدموا لتحديد مدي اهميه علاج التخن يعني وجود امراض القلب والاوعيه الدمويه او السكر النوع التاني او توقف النفس ساعه النوم بيدل علي مدي خطوره التخن ومدي اهميه البدايه فى علاجه
مش بس دول كمان فيه التدخين وعلو الضغط والسن وتاريخ العيله بيعتبروا مخاطر مع التخن واللي ممكن يكونوا سبب مهم لبدايه العلاج
المدي بتاع ال بي ام اى بيختلف حسب نوع وسن الطفل
التخن فى الاطفال والمراهقين بيتحسب عن طريق ال بي ام اى برسم بياني ودي طريقه من لحد ومش متحدثه
زياده تخن الاطفال علي مستوي العالم فى القرن الواحد والعشرين وكمان زياده المعدلات فى دول العالم بقت ملفته للانتباه يعني فى عيال كانادا زادت من فى التمنينات فى التسعينات والمعدلات زادت من فى البرازيل
وزي اى تخن تاني فيه اسباب خلت التخن فى الاطفال يزيد
اهمها تغييرات الاكل قله الحركه عشان كده بيكون العلاج فى الاطفال بتغيير ستايل حياتهم وخصوصن ان العلاجات مش معتمده خالص فى السن ده
التخن بقا من الاسباب الزياده فى الوقت الحالي لموت البشر وان كانت من الاسباب اللى ممكن منعها
وفيه دراسات امريكيه واروبيه مترجحه بتقول ان مخاطر الوفاه بتختلف حسب ال بي ام اى
ولقيوا ان اقل خطر بيكون من بي ام اى من غير المدخنين ومن للمدخنين الجداد وبعد كده بتزيد المخاطر مع زياده ال بي ام اى او التدخين
كمان التخن بيزود مخاطر الوفاه عند المدخنين القدام والجداد وحتي اللى عمرهم ما دخنوا
كمان لو ال بي ام اى اكتر من فدا بيضاعف الخطر
مش بس كدا دا فيه تقدير ان عدد وفيات التخن فى امريكا اكتر من ولحد وفاه فى السنه
التخن بيقلل توقعات معدل الحياه من سنين ولو التخن مرضي بي ام اى اكبر من فدا بيقلل توقعات الحياه سنه للرجاله للستات
فيه امراض كتير بنلاقيها غالبن مع التخن زي السكر النوع التاني اللى مبياخدوش انسولين علو الضغط زياده الكوليسترول والتراي جليسريد نوع من دهون الدم
التخن مرتبط بطريقه مباشره او غير مباشره اكل مش صحي او كتر القعده بمشاكل مرضيه اهمها السكر النوع التاني
زياده الوزن ورا من حالات السكر فى الرجاله من الستات
ولو حبينا نقسم العواقب المرضيه دي حسب نوع السمنه فهيبقي زياده كتله الدهن فى الجسم مسئول عن وجع المفاصل وخصوصا الروكب توقف او كرشه نفس ساعه النوم تأليس وسخريه من المجتمع
اما لو حسبناها من ناحيه زياده عدد خلايا الدهن فدا مسئول عن السكر السرطان امراض القلب والاوعيه الدمويه الكبد الدهني
زياده الدهن فى الجسم بتخلي استجابه الخلايا للانسولين قليله اللى بتأدي بعد كده لمقاومه الانسولين مقاومه الانسولين يعني الخلايا مش بتسمح له انه يقوم بدوره فيها بشكل مناسب
دا غير ان زياده الدهن بيزود مخاطر الجلطات
بالرغم من كل المحاذير الصحيه اللى فاتت
فيه شويه تجارب علي شويه جروبات من البشر قالت ان التخن زياده بي ام اى بيشتغل ضد الوفاه وبداو يدونوا المعيار ده من وحاولوا يفسروه بان المريض خصوصا مريض القلب بيقدر يعافر نتيجه نقص وزنه بسبب المرض وبالتالي بيقدر يفضل عايش فتره اطول حتي لو بعد عمليه فى القلب
التناقض ده مبيلغيش المشاكل الصحيه الكتير للتخن لكنه بيتكلم عن المعافره ساعه المرض للنجاه من الموت واللي لقيوا انها بتكون احسن عند التخان
اغلب الابحاث متفقه ان كتر القعده مع كتر الاكل هما اكتر اسباب التخن
بس فيه بعض الحالات بيكون سبب كتر الاكل فيها وراثي او طبي او نفسي
وعموما زياده التخن ناتج من سهوله الحصول علي الاكل اللذيذ ودا بسبب ثقافه العربيات والالات اللى انتشرت وسهلت طرق الحصول علي الاكل
لكن حصل اعاده نظر فى وحددوا عشر اسباب تانيه مؤثره فى زياده الوزن فى الوقت الحالي قله النوم ماكولات بتأثر علي الغدد والميتابوليزم نقص التغيير فى درجه الحراره المحيطه نقص معدلات التدخين لان التدخين بيسد النفس زياده استهلاك بعض الادوبه اللى بتزود الوزن زياده المجموعات العرقيه والعمريه اللى بتميل للتخن الحمل المتأخر تاثيرات رحميه وجيليه اختيار الطبيعه الايجابي للي عندهم عالي ميل التخان انهم يحبوا او يتجوزوا بعض
نظام الاكل بيختلف من منطقه لمنطقه وحتي مع الوقت
من اول السبعينيات للتسعينيات زاد متوسط السوعرات الحراريه كالوريز للفرد ود زاد فى كل العالم ماعدا اوروباالشرقيه
اعلي معدل هوا فى امريكا واللي وصل سوعر فرد سنه
معدل الاوربيين فى نفس الفتره سوعر فرد
فى الدول الناميه فى اسيا كان سوعر فرد
وفي بعض افريقيا كان سوعر فرد
المعدل الامريكي زاد فى سوعر فرد
وليك انك تلاحظ تاثير الحياه السهله مع التخن
وبالرغم من انتشار دكاتره التغذيه فى المدارس والمعلومات اللى ماليه النت وعلي علب المنتجات فضلت مشكله زياده الاكل مشكله فى الواقع
فى الفتره من زادت معدلات التخن فى امريكا من
وفي نفس الفتره زاد متوسط استهلاك السوعرات اللى استهلكها الافراد
بالنسبه للستات كان متوسط الزياده سوعر يوميا سوعرات سنه سوعرات فى
اما بالنسبه للرجاله كان متوسط الزياده يوميا سوعرات سنه سنه اغلب الزياده دي جات من زياده استهلاك الكربوهيدرات النشويات اكتر من الدهون
اغلب الكربوهيدرات دي جايه من المشروبات المسكره واللي مسئوله عن من السوعرات اليوميه للشباب الصغير فى امريكا
وبيتقال ان المشروبات المسكره دي هيا المسئول الاول عن زياده التخن فى العالم
وكل ما المجتمعات بتعتمد اكتر علي الاكل اللى مليان طاقه او الوجبات السريعه بيخلي اللى بيبحثوا يربطوا بين الوجبات السريعه دي وزياده معدلات التخن
فى امريكا اتضاعف استهلاك الوجبات السريعه مرات من واتضاعف استهلاك السوعرات من الوجبات دي اربع مرات
فى بدايه التمنينيات رفعت حكومه رونالد ريجان الموانع اللى كانت علي اعلانات الحلويات والوجبات السريعه للاطفال وبالتالي زادت الاعلانات عليها
وكمان السياسات الزراعيه واساليب المعالجه فى امريكا واوروبا خلت اسعار الاكل ترخص
كمان الدعم اللى اتقدم فى الولابات المتحده للصويا والدره والقمح خلي اسعار المواد الاساسيه دي تقلل اسعار الاكل بالمقارنه بالفواكه والخضار
فى ادله بسيطه بتقول ان السبب فى التخن عند بعض التخان هوا بوطء الميتابوليزم التفاعلات جوه الجسم عندهم
ودي بتلعب دور مهم جدا فى التخن اللى حاصل الايام دي
علي مستوي العالم فيه ميل للاعمال اللى فيها قعده وحركه قليله واللي كمان حصل معاها زياده فى ركوب العربيات والباصات دا غير استعمال الات ومكن فى البيوت واللي بيقلل المجهود وكمان قله ممارسه الهوايات
التخان عموما بيكونوا اقل حركه من السولام
فى كانادا من الرجاله اللى حياتهم واعمالهم فيها قعده كتير بيكونوا تخان بعكس
من الرجاله النشيطين
كمان الاشخاص السولام بيكونوا اكتر قلق وحركه من التخان حتي لو اكلوا اكتر او اكل التخان اقل
فى قدرت ان من الامريكان اسلوب حياتهم فيه كتر قعده مأنتخين
عندهم نشاط بس مش كافي
واقل من بيقوموا بالنشاط الكافي
الميل قله الحركه وكتر القعده راجع لاستعمال المكن فى اغلب الشغلانات ووسايل المواصلات المريحه وتوسع المدن
دراسه من الصين قالت ان زياده التمدن توسع المدن وكتر الضواحي بيقلل استهلاك الطاقه سوعر واستعمال العربيات بيقللها سوعر ودا بسبب ان الشخص هيضطر يفضل قاعد مده اطول فى عربيته او فى الباص وبالتالي حركه اقل ووقت اقل فى تجهيز اكل صحي فى البيت
كمان زياده حالات توصيل الام او الاب لولادهم للمدارس مثلا فى امريكا قلت نسبه الاطفال اللى بيروحوا المدارس مشي او راكبين بسكلته سنه سنه واللي عمل قله حركه بالتاكيد
كمان فيه دراسات كتير بتربط بين زياده اوقات الفرجه علي التلفزيون فى الكبار والاطفال وبين التخن
تحليل سنه لقي ان دراسه من اصل قالوا ان فيه علاقه اكيده بين الفرجه التلفزيونات والاعلام عمومن والتخن وخصوصن مع زياده وقت الفرجه
فى بريطانيا المشي وركوب العجل قل من سنه واتحول الناس اكتر للعربيات
كان متوسط المسافه اللى بيمشيها المواطنين سنه تقريبن كيلومتر فى السنه
واللي نزل كيلو من سنه
ونفس المعدلات دي تقريبن فى امريكا واللي فى سنه كانت من الرحلات مشي ودا قل فى
زي باقي الحالات الطبيه فالتخن بيكون نتيجه لعوامل وراثيه وعوامل بيئيه
الجينات بتتحكم فى الشهيه وكمان فى الميتابوليزم التفاعلات اللى جوه الجسم واللي ممكن يخلي الشخص ميال اكتر للتخن
فى من المواقع ربطوا بين التخن والجينات خصوصن فى وجود بيئه مناسبه
شويه دراسات منها ربطت بين قولبه جين اسمه الجين المسئول عن كتله الدهن واللي بيقلب لاكتر من شكل وكمان الجين
دراسه تانيه قالت ان من اولاد التخان لما يكون الراجل والست تخان بيكونوا هما كمان تخان
بالمقارنه بس اطفال تخان من ابين سولام
فيه بعض الامراض الواراثيه النادره بتعمل تخن من الامراض دي ودا مرض وراثي فى الجينات وغيرها من الامراض الوارثيه
شويه امراض وعلاجاتها ممكن تعمل تخن
من الامراض الطبيه دي بعض الامراض الوراثيه النادره زي او بعض الامراض اللى بيكتسبها الانسان زي نقص السايروكثين مرض كشنج زياده الكورتيزون نقص هرمون النمو وامراض الاكل زي مرض الاكل الليلي ومرض الاكل بشراهه
التخن مش معترف بيه كمرض نفسي
بعض العلاجات ممكن تعمل تخن او زياده فى الوزن زي الانسولين سلفونايل يوريا ادويه السكر النوع التاني زي دياميكرون واماريل وغيرها ادوية ثايازوليدينز ادويه سكر زي افانديا واكتوس بعض ادويه الهلوسه والاكتئاب والكورتيزونات بعض ادويه الصرع فنتوين وفالبورات ديباكين بيزوتايفين موسيجور وبعض حبوب منع الحمل الهرمونيه
رغم ان العوامل الوراثيه مهمه فى فهم التخن لكنها مش بتقدر تشرح الزياده الدراماتيكيه اللى بتحصل فى مناطق معينه او فى العالم ككل
بالرغم انه من المقبول دلوقتي ان استهلاك سوعرات زياده مسئول عن الزيادات الفرديه لكن النقله اللى حاصله فى الخطين دول علي مستوي المجتمع محل جدل
فيه دراسات بتقول ان دول هما السبب لكن فى دراسات تانيه بتقول ان الاسباب متنوعه
علاقه ال بي ام اى بين كلاسات المجتمع بتختلف
تحليل سنه لقي انه فى الدول المتقدمه الستات الهاي كلاس مش بيحبوا يظهروا تخان
لكنهم ملقيوش اختلاف فى الرجاله بين الكلاسات المختلفه
فيه دراسات كتير بتبحث الموضوع ده وبيعتقدوا ان شعوب الدول المتقدمه الغنيه بيكونوا تحت ضغط كبير انهم يفضلوا رفيعين بسبب سهوله المعيشه وسهوله الاكل ووجود عربيات والات فى البيوت وقله الحركه وكمان فيه بعض المجتمعات عندها نظره كويسه للشخص المليان كل ده بيخلي فيه زياده فى التخان هناك
التدخين له علاقه برضه علي وزن الشخص لانه بيسد النفس يعني اللى بيبطلوا تدخين بيزيدوا فى المتوسط
كيلوجرام للرجاله
كيلو للستات علي مدي سنين
لكن تغير معدل التدخين ملوش تاثير كبير علي التخن العام
فى امريكا بيتقال ان زياده عدد الاطفال مسئول برضه عن زياده مخاطر الوزن للستات لكل طفل للرجاله لكل طفل وحاولوا يفسروا ده بانه زياده الاطفال والاعتماد عليهم بيخلي حركه الام او الاب قليله
فيه ايمان انو فى الدول الناميه بيكون نقص التغذيه فى الطفوله من اسباب التخن ودا بسبب ان الغدد بتشتغل بطريقه انها تحافظ وتخزن الدهن فى الجسم بشكل اكبر
ودي بكتيريا موجوده فى الامعاء وبتساعد فى الهضم اكتشفوا انه فيه فروقات بين الشخص الرفيع والتخين فى البكتيريا دي لانها بتاثر فى الميتابوليزم تفاعلات جوه الجسم
والموضوع لسه بيتدرس
العلاج الرئيسي للتخن بيعتمد اساسن علي الريجييم والمجهود الحركي
انظمه الريجييم ممكن تعمل تنزيل وزن فى فتره قليله لكن بتبقي المشكله هى فى المحافظه علي الوزن ده والريجييم بيعتمد علي اكل سوعرات حراريه قليله وتغيير فى نظام حياه الشخص مع شويه مجهود
فى العموم بس من البشر هما اللى قدروا يحافظوا علي تنزيل وزنهم مده طويله
وبالتفصيل من البشر هما اللى قدروا ينزلوا من وزنهم ويحافظوا عليه او يستمروا فى التنزيل خلال سنه
متوسط الوزن النازل اللى اتحافظ عليه كان اكتر من كيلوجم او من كتله الجسم واللي ممكن يستمر سنين
تنزيل الوزن مفيد صحيا وخصوصن انه فيه دراسه بتتوقع انخفاض المشاكل المرضيه مع الريجييم
افضل علاج للتخن هوا الجراحه لكن مخاطرهاالكتير وسعرها الغالي خلي العلما يتحمسوا انهم يدوروا علي علاجات جديده
الريجييم بيعتمد انه يقلل وزن الجسم عن طريق الاكل ودا بيتقسم لاربع انواع ريجييم دهون قليله ريجييم كربوهيدات قليله ريجييم سوعرات قليله ريجييم سوعرات قليله جدا
فيه تحليل قال انه مفيش فرق كبير بين اول تلات انواع من الريجييم سوعرات قليله دهون قليله كربوهيدرات قليله واللي كان معدل تنزيلهم كيلو فى كل الدراسات اللى اتحللت
ريجييم دهون قليله
ودا بيعتمد علي تقليل اكل الدهون واللي بيحصل معاه نقص استهلاك السوعرات ولو انه مش بشكل متعمد
فيه تحليل دراسه علي مدار شهر قال ان الريجييم ده بينزل
كيلوجم مع اكل عادي
ريجييم كربوهيدرات قليله
الاكل بيكون فيه اعتماد اكتر الدهون والبروتينات بالمقارنه ودا اكتر نوع ريجييم مشهور فى الجرايد لكنه مش متفضل من جمعيه القلب الامريكيه
مراجعه دراسه وجدت انه مفيش تنزيل وزن مع النوع ده من الريجييم الا لو قل معاه السوعرات الحراريه
وعمومن مفيش اثار جانبيه لنوع الريجييم ده حد اكتشفها
ريجييم سوعرات قليله
ودا بيعتمد علي تنزل الطاقه سوعر حراري فى اليوم
واللي ممكن يعطينا نزول
كيلو فى الاسبوع
مؤسسات الصحه الوطنيه راجعت تجربه عشان تشوف نتايج الريجييم ده وقالت انه ممكن يقلل كتله الجسم خلال شهر
ريجييم سوعرات قليله جدا
بيعتمد علي تنزيل سوعر فى اليوم من الدهون والكربوهيدرات ومش البروتين
بيعتمد علي تجويع الجسم ومعدل تنزيله من
كجم
الريجييم ده مش مفضل للاستخدام العام لانه بيكون معاه اثار جانبيه زي ضعف العضلات وزياده احتمالات النقرص واضطرابات فى املاح الجسم من المشاكل الكبيره عشان كده لازم يتابع مع دكتور
الحركه بتستهلك طاقه بتيجي من الدهون والجيلايكوجين كربوهيدرات جلوكوز متخزن فى الجسم
ولان عضلات الرجل كبيره فالمشي والجري وركوب العجل هما احسن الطرق لحرق الدهون لان الجسم بيستخدمها كبنزين
الجري مش مفضل للي عندهم مشاكل فى الروكب وبتبقي السباحه افضل ليهم
تحليل عملته تجربه وجدوا ان المجهود لوحده بيأدي لتنزيل محدود للوزن
مع الريجييم الجمهود بيساهم فى تنزيل
كيلو زياده عن الريجييم لوحده
ولو المجهود زياده ممكن ينزل
كيلو
ورغم ان تاثيرات عمايل المجهود البشريه متواضعه لكن الاكيد انه فيه علاقه طرديه بين ثبات نزول الوزن والمجهود المبذول وخصوصن لو كان مجهود شاق
علي مدار اسبوع من التمارين العسكريه الاساسيه وبدون اى موانع اكل وجدوا المجندين الجداد بيقلوا
كيلوجم
ميزه المجهود هوا فى الحفاظ علي الوزن
مراجعه نظاميه اكتشفت ان الناس اللى بيستعملوا عجل المشي الاجهزه الرياضيه اللى بعداد لمده اسبوع فى المتوسط زاد نشاطهم وقل ال بي ام اى عندهم
فى مدينه بوجوتا فى كولومبيا بيقفلوا كم من الطرق ميل كل يوم حد وفي الاجازات عشان يشجعوا الناس الحركه
الطرق الفاضيه من العربيات واحده من طرق مكافحه الامراض المزمنه ومنها التخن
فيه دوايين بس متوافق عليهم من اداره الاغذيه والادويه للاستخدام المدي الطويل هما اورليستات الاسم التجاري زينيكال من شركه روش واللي بيقلل امتصاص الدهون من الامعاء عن طريق انه بيقلل انزيم اسمه ليبيز
والدوا التاني هوا سيبوترامين والاسم التجاري ميريديا من شركه ابوت واللي بيشتغل المخ بيزود شغل سيروتاينين نورادرينالين دوبامين وشغله قريب من شغل بعض ادويه الاكتئاب وبيجي من الدوا ده سده نفس
فيه ادويه تانيه زي ريمونابانت الاسم التجاري اكومبليا والدوا ده بيشتغل عكس الحشيش لانهم اكتشفوا ان الحشاشين بيعانوا من حالات صوصوه فى البطن من الجوع
الدوا ده معتمد فى اوروبا لعلاج التخن لكنه لسه مش معتمد فى امريكا وكانادا بسبب انهم مش متاكدين من الامان بتاعه
الوزن اللى بينزل مع الادويه دي بيعتبر متواضع واللي بيكون حوالي
كجم مع زينيكال
كجم مع ميريديا
كجم مع اكومبليا
زينيكال واكومبليا بيقللوا احتمالات مرض السكر والادويه التلاته ليهم شويه تاثير علي الكوليسترول
وع العموم فيه معلومات قليله عن تاثيرات العلاجات دي المدي الطويل علي تعقيدات حصيلة التخن
فيه ادويه اقل انتشارن فى استعمالها
بعضها حاصل علي للاستعمال لفتره بسيطه واشهرهم التجاري بونتريل
فيه دوا كمان مشهور مع مرضي السكر اللى عندهم زياده فى الوزن وهوا ميتفورمين تجاري جلوكوفاج
بعض ادويه السكر بتعمل زياده فى الوزن زي دياميكرون واماريل ودوانيل
ممكن مرضي السكر يحصلوا علي شويه نزول فى الوزن عن طريق دوا اكتئاب اسمه التجاري بروزاك فلوكستين وكمان زينيكال وميريديا لمده اسبوع لكن الفوايد الصحيه من العلاجات دي المدي الطويله لسه مش واضحه
فى ادويه تانيه مش معتمده او بتستخدم بطريقه غير شرعيه وكتير منها اتسحب الاسواق زي اتسحب نوع من الامفيتامينات بيعمل ادمان وله اثار جانبيه خطيره ومش معتمد من
بسبب مشاكل الجراحه فهيا بتستخدم بس للحالات الخطيره واللي فشلت معاهم الحلول التانيه
فيه اكتر من اسلوب جراحي واشهر واحد هو تقليل حجم المعده واللي بيدي احساس سريع بالشبع وبيقلل المساحه بتاعه الهضم
اشهر العمليات الجراحيه
ودي بروتوكلات عملتها كليه الاطباء الامريكيه واللي ادت نصايح
الناس اللى عندهم بي ام اى اكتر من بينصحوا بالريجيم والمجهود وتغيير اسلوب حياتهم وانهم يحطوا التخسيس هدف
لو فشل الحل الاولاني بيتنقلو مع المريض للادويه وفي الحاله دي لازم يعرفو الاثار الجانبيه بتاعتها وكمان يعرفو مدي نتايجها المدي الطويل
الادويه اللى بتستخدم زي ميريديا وزينيكال والادويه التانيه فى الحالات الشديده ممكن يستخدموا امفيتامين تحت اشراف طبي بسبب الادمان وممكن ادويه الاكتئاب بس لسه مفيش عليها ادله كافيه
اذا فشلت الحلول اللى فوق وكان ال بي ام اى اكتر من او كان فيه امراض ناتجه عن التخن ففي الحاله دي بيكون الاتجاه للجراحه بعد تعريف المريض بكل مشاكلها
العلمليات دي لازم تتعمل فى مستشفيات بتعمل العمليات دي كتير لانه فيه ادله علي انه الجراحين اللى بيعملوها كتير بيكون نتايجهم احسن
ودي بتعتمد علي تغيير طريقه الحياه مع الريجييم وعمل مجهود
الفكره هنا هيا جمع مجموعه من الاشخاص اللى بيعانوا من نفس المشكله مع بعض واللي ممكن بالتالي يشجعوا بعض
وبيتقال ان نتايج البرامج دي احسن من النتايج الفرديه
لالاف السنين فضل التخن مش متشاف ومش ملحوظ الا فى بدايه القرن العشرين
فى سنه اعتبرت منظمه الصحه العالميه ان التخن بقا وباء عالمي واللي فى سنه قالت انه الاقل مليون بالغ
تخان مع زياده المعدلات فى الستات عن الرجاله وفي السن من سنه
ومعدتش بس مشكله فى الدول المتقدمه لكن كمان بقت مشكله عالميه العموم وان كانت الزيادات دي درامتيكيه اكتر فى المدن خصوصا الكبيره والحىته الوحيده اللى موصلهاش وباء التخن هيا المنطقه الافريقيه جنوب صحاري تحت الدول العربيه
منظمه الصحه العالميه بتحاول تدرس العوامل اللى بتزود التخن علي مستوي العالم وازاي انها بتزود استهلاك السوعرات وتزويد حركه الناس وخصوصا فى المدن الكبيره ودا بسبب تاثيرات التحن علي الصحه العامه
وبدات كتير من دول العالم تطبع تقارير دوريه عن التخن واللي بدات سنه فى امريكا واللي بتدي معلومات عن التخن وتقييمه وطرق علاجه
وبدات كانادا بنفس الاسلوب سنه وبريطانيا سنه
غير المشاكل الطبيه فيه كمان شويه مشاكل تانيه بتيجي من التخن زي المعايره فى المجتمع والتأليس وعدم التفضيل فى الوظايف وزياده تكاليف البيزنس
ودا علي مستوي الافراد والشركات وحتي الحكومات
التخن والامراض المرتبطه بيه عملت تكاليف اقتصاديه ضخمه
سنه فى امريكا كانت التكلفه
مليون دولار
وان كانت البرامج العلاجيه قللت التكاليف بعدين لكن مصاريف العلاجات لسه كبيره
فحتي مع تحسن صحه المجتمع لسه المصاريف كبيره
التخان عموما مش بيفضلوهم فى الوظايف ولا الترقيات وحتي مرتباتهم بتكون اقل بالمقارنه بزمايلهم الرفيعيين
شركات الطيران بتعاني هيا كمان من ضغوط بسبب زياده الاوزان اللى بيتطلب منها بنزين اكتر وعليها ضغوط لتوسيع الكراسي
سنه الوزن الزايد للمسافرين كلف شركات الطيران مليون دولار
وكمان المطاعم زادت تكاليفها بسبب القضايا اللى اترفعت عليها واللي اتهمتها بالمسئوليه عن التخن
فى ناقش الكونجرس الامريكي شويه تشريعات ضد شركات الاغذيه لمسئوليتها عن التخن لكنها مبقتش قانون
كلمه تخن الانجليزيه جايه من الكلمه اللاتينيه واللي معناها تخين او سمين او مليان
اليونايين هما اول ناس اعتبرو التخن مشكله طبيه ابوقراط قال ان البدانه مش مرض فى حد ذاتها لكنها بتبشر بيه
فى القرن السادس ربط الجراح الهندي ساشروتا بين التخن ومرض السكر وكمان اقترح عمل مجهود لعلاجه
تاريخ الانسان مليان بالمعانه للحصول علي الغذا والمؤنه لكنه مع حدوث ثورة فى الصناعه وانه بقا فيه دول متقدمه وغنيه وشعرت الدول دي ان قوتها هيا فى قوه عساكرها وبالتالي بدات تزود اوزانهم من الروفع للوزن العادي ومن هنا بدات الزيادات فى الاوزان
فى القرن التسعتاشر زاد طول وعرض الانسان وفي القرن العشرين زادت الاطوال ومعاها الاوزان
من بدات الثروه تزيد فى الدول المتقدمه دي واللي ادت لتقليل معدلات وفاه الاطفال لكنها كمان ساعدت فى زياده الاوزان
كتير من الثقافات البشريه عبر التاريخ كانت بتبص للتخن علي انه خلل
الكوميديا اليونانيه كانت بتسخر منهم
اما فى العصور المسيحيه فكان كتر الاكل بيعتبروه باب للخطيئه والكسل والشهوه
فى الثقافه الغربيه الحديثه بيعتبرو التخين شخص مش جذاب وكمان التخان هناك بيتعرضوا للتأليس والسخريه من زمايلهم وبتوصل ساعات انهم بيتجنبوهم
وعمومن فالتخن فى الثقافه الغربيه بيدل علي مستوي اجتماعي واقتصادي ردئ
الباحثين بيشوفوا تغير الوزن فى الميت سنه الاخيره وبيلاحظوه فى اوزان ملكات جمال امريكا واللي قل من سنه بنسبه
فى بعض الدول الافريقيه لسه بيشوفوا ان التخن علامه من علامات الغني والقدره
اول المحاولات لتطليع دوا لعلاج التخن كانت بتاعه الدكتور اليوناني سورانيوس القرن التاني واللي كان بيدي ملينات وكمان كان بيعمل مساج سوخن دا غير المجهود البدني
ودا فضل الركن الاساسي فى العلاج لالاف السنين لحد وقتها بدا يطلع ادويه جديده
وبالاعتماد علي كفاءة الثايروكسين الاسم التجاري التروكسين فى الوقت الحالي واللي شاع استخدامه فى العلاج واللي كانت نتييجه متوسطه دا غير اعراضه الجانبيه زي بلبطه القلب وصعوبه النوم
بعد كده طلعت ادويه كتير وكانوا كل مره بيلاقوا لها مشاكل واثار جانبيه كتير بتخليهم يبحثوا اكتر لحد ما وصلنا للدوايين اللى متوافق عليهم من زي زينيكال وميريديا
ولسه الابحاث مستمره
اول عمل نحتي اتناول جسم الانسان كان من سنه واللي صور ستات تخان
بعض خصائص تماثيل كانت بتكبر خصائص الخصوبه فى البروتريهات عند الستات لكن فيه اقاويل ان الستات فى الوقت ده كانت فعلن بالاحجام دي
البدانه عمومن غابت عن الفن اليوناني والروماني ودا كان لميلهم للاعتدال واللي استمر للعصر الاوروبي المسيحي الا من بعض اللى حالتهم الاقتصاديه والاجتماعيه مكنتش عاليه واللي كانوا بيتصوروا سمان
فى عصر النهضه الاوروبيه بدا الناس الهاي كلاس يتباهوا باحجامهم واللي ظهر فى بورتريهاتهم
فى القرن التسعتاشر بدات النظره للتخن فى الغرب تتغير بعد عصور كان فيها التخن معيار للغني والجاه والمنزله العاليه وبدا الرفع يبقي هو الشكل المرغوب فيه
فيه منظمات بدات تعمل مجهود فى الغرب عشان تمنع التمييز ضد التخان وكمان لتوعيتهم من الامراض المرتبطه بالتخن