حجر رشيد
حجر رشيد بالفرنساوى بالانجليزى حجر لقاه عساكر نابوليون بونابارت فى رشيد فى مصر وقت الحمله الفرنسيه على مصر أخده الإنجليز على لندن بعد ما إحتلوا اسكندريه سنة لكن لحسن الحظ الفرنساويين بعد ما لقوه عملوا منه نسخه بعتوها على باريس
حجر رشيد كان منحوت عليه مرسوم تنصيب ملك مصر البطلمى بطليموس الخامس ابيفانس الظاهر بالهيروغليفي والديموطيقي اليوناني
فى المرسوم اللى اتنقش على حجر رشيد اتوصف بطليموس الخامس بإنه ملك مصر العليا مصر السفلى ابن الاله فيلابتور بموافقة بتاح اللى رع وهبه الانتصار تجسيد حى لأمون ابن رع بطليموس الخالد المحبوب من بتاح الاله الجواد ابيفانيس
من ضمن اللى اتكتب ان تمثال بطليموس الخامس ابيفانيس حا يتعبد فى كل معابد مصر حا ينضم لكل تماثيل الهة مصر التانيه فى الاحتفالات الدينيه إن المرسوم حا يتنقش على قواعد كل تماثيله فى نواحى مصر بالحروف المصريه المقدسه الهيروغليفى الحروف المصريه الدارجه الديموطيقى الحروف اليونانيه
بعد شوية دراسات العلما اللى عرفوا يقروا ويفهموا اليوناني قدروا يخمنوا إن التلت نصوص لها معنى واحد وإتصوروا ان مفتاح الهيروغليفي ومعاه تاريخ مصر محطوط على الحجر ده
العلما فى انجلترا المانيا ايطاليا وفرنسا كانوا عملوا محاولات كتيره لفك الهيروغليفي المكتوب على حجر رشيد لكن كل المحاولات مانفعتش
شامبوليون اللى اتلقب المصرى وهو عالم لغوي كبير نابغه فى عدد كبير من اللغات القديمه من ضمنها القبطى دي مع نباهته كات نقطة مهمه جدا فهم على عكس الكل إن الهيروغليفي المصري ده حروف صوتيه وقدر من الإقتناع ده انه يبني عليه يمشي بصبر وطولة بال وشجاعه فى الإتجاه الصح
العلما التانيين كانوا وصلوا لنتيجه بتقول إن الديموطيقي المكتوب على حجر رشيد عباره عن حروف كتابه بس ما قدروش يتقدموا خطوه اكتر من كده فرفعوا الرايه واستسلموا
شامبوليون بشطارته اللغويه وعلمه فك حروف الهيرغليفى المصرى وادرك النظام اللغوى اللى فى نص حجر رشيد وقدر يخلى النص يتقرى يتفهم وكمان يتكتب ويتدرس
وبكده أسقط شامبوليون الفكرة الغلط اللى كات سايده عن الهيروغليفى المصري اللى اسسها هورابولون وفتح بوابة تاريخ مصر الحقيقي انهى عصر تاريخ مصر الخرافى