مدرسة المشاغبين
مدرسة المشاغبين دى مسرحيه مصريه مشهوره بتتكلم عن الاخلاق الوحشه البوظان اللى بقت موجوده المدارس فى مصر بعد نكسة اللى مصر اتورطت فيها بعد الانفتاح الاقتصادى اللى السادات عمله بطريقه كوميديه
المسرحيه نجحت جدا بتعتبر سبب الشهرة الرئيسى لممثلين كبار دلوقتى زى عادل امام سعيد صالح احمد زكى يونس شلبى كتبها الكاتب المسرحى على سالم
شخصية بهجت الأباصيرى القائد بتاع الفصل زعيم الشله مع إنه بيلاقي نفسه فى كتير من الاحيان زعيم أونطه عنده كاريزما بيئثر تأثير جامد على اللى معاه فى المدرسه أبوه من اغنى اغنيا صاحب سلسلة أكزخانات صيدليات معروفة عاوزه يتخرج من المدرسه يدخل كلية الصيدله يمسك إدارة ألاكزخانات بتاعة العيله بس بهجت مش راضى لعب الدور دا عادل إمام
شخصية مرسى الزناتى صاحب بهجت الدراع اليمين بتاعه بس نسوانجى قليل الادب يعني لا حياء يلجمه لا أخلاق تردعه دايما ينط على مدرسة البنات اللى جمب مدرستهم بيدي دروس خصوصية على ئد قوله أبوه كمان زي ابو بهجت غنى عنده املاك عمارات عربيات عايزه يسيب المدرسه التعليم يساعده شغله بس مرسى مش راضى
ولعب هذا الدور سعيد صالح
شخصية منصور ابن الناظر صحيح هوه يبقى ابن الناظر لكنه على طول مع فى صف صحابه اللى مجنينين النظار ابوه ماحدش بيفهم هو عايز يقول ايه فى اغلب الاوقات على طول زى ما بقوله عليه مابيجمعش لعب الدور دا يونس شلبى
شخصية احمد قام بدورها احمد زكى ولد شاطر متفوق فقير بعكس كل زمايله اللى فاشلين اغنيا ابوه متوفى امه خياطه بتصرف على تعليمه
شاعر بيبيع شعره للحبيبه مقابل الفلوس بس مع كدا عنده مشكله فى مادة العربى عشان القطع الكلام اللى فيه مكلكع معقد على الفاضى فعشان كدا بيسقط الامتحانات
شخصية الناظر قام بدورها حسن مصطفى اللى بيعانى من الولاد اللى عنده المدرسه مش عارف يعمل فيهم ايه بيعانى من تصرفات ابنه العجيبه كمان
شخصية الانسه عفت قامت بدورها سهير البابلى مدرسه الفلسفه الجديده اللى بتعتها الوزاره للمدرسه بيعجب بيها الولاد كلهم بيذاكروا بيجتهدوا بينجحوا مخصوص عشانها
شخصية لطفى قام بدورها هادى الجيار غاوى غنا شاطر المزيكا بيعزف جيتار