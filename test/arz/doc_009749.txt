سان سيمون
بيتحسب على علما الاجتماع الاقتصاديين فيه بيعتبروه مؤسس علم الاجتماع لكن هو نفسه كان بيعتبر ان ميدانه هو الفيزيا الاجتماعيه حيث انه كان بيعتقد إن عن طريق تحليل المجتمع تحليل فيزيائى ممكن ان التاريخ يبقى علم يقينى زى أى علم طبيعى
عكف سان سيمون على دراسة تاريخ اوروبا من وقت سقوط الامبراطوريه الرومانيه وصل لنتيجه ان التاريخ بيتلخص فى صراع متواصل بين العاملين زراع صناع اللى بيسميهم الطبقه التالته من جهه ومن جهه تانيه الطبقتين الاعلى طبقة النبلا الملوك الاقطاعين وطبقة كبار رجال الدين الاكليروس اللى بيستفيدوا من جهود العاملين
شرح سان سيمون ازاى الملوك ايدو الطبقه التالته فى صراعها مع امرا الاقطاع فى فترة العصور الوسطى كان من مظاهر التأييد انهم ادو حقوق لسكان المدن التجار الصناع اللى كانو بيكرهو امرا الاقطاع بسبب استغلالهم ليهم نتيجه للصراع ده ظهرت المدن الصناعيه الغنيه سكانها البرجوازيين اتزعمو الطبقه التالته فى نضالها ضد امرا الاقطاع بعد كده قادوها فى صراعها ضد الملوك فى احداث الثوره الفرنسيه الفتره اللى بعدها
بكده سان سيمون كان من اول المفكرين اللى اخدو بالهم ان صراع المصالح الاجتماعيه او مصالح الطبقات الاجتماعيه هى السبب لالرئيسى فى الحركه التاريخيه اول المفكرين اللى اتنبهو لحرب الطبقات حرب المصالح دورها الكبير فى حركة التاريخ
اتلمذ على ايد سان سيمون مفكرين كتار كان من ضمنهم اوجوستان تييرى