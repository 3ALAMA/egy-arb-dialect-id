بطليموس الحداشر
بطليموس الحداشر الكسندر باليوناني اتوفى سنة
ابن بطليموس العاشر الكسندر
حكم مصر بعد وفاة عمه بطليموس التاسع سوتر المنقذ واتجوز أرملة أبوه برينيكى التالته بعدين قتلها فهاج الاسكندرانيه عليه قتلوه
بعد ما اتوفى الفرعون بطليموس التاسع سوتر لاثيروس قعدت على عرش مصر بنته برينيكى التالته اللى كانت ارملة اخوه بطليموس العاشر اليكساندر لكن طلع لها منافس كان عايش فى روما اسمه بطليموس اليكساندر
بطليموس اليكسندر كان ابن جوزها المتوفى ابن عمها بطليموس العاشر اليكساندر كانت جدته كليوباترا التالته كوكى بعتته على جزيرة كوس فى بحر ايجه هو الخزنه لما طلعت بالجيش على فلسطين للتصدى لإبنها بطليموس التاسع اللى كانت عزلته راح على قبرص اتنصب ملك عليها بعدين نزل بجيش فى فلسطين اصطدم بجيش الدوله اليهوديه االلى اسسها المكابيين هناك
لكن بعد ما اسطول مصر البحرى ما بقاش قادر يتحكم فى البحر المتوسط ما بقتش جزيرة كوس امان احتلها ميثريداتس ملك بونتوس اللى استولى على اسيا الصغرى
لما اخد الملك ميثريداتس جزيرة كوس وقع فى ايده بطليموس اليكسندر لكن قدر يهرب منه يتحامى بجيش الديكتاتور الرومانى سيلا راح عاش تحت حمايته فى روما
الامير المصرى بطليموس اليكساندر ابتدا يفكر فى انه ممكن يسترد عرش ابوه فى مصر عن طريق التحالف مع اللى اياميها كانو قويو دخلو عصر انطلاقاتهم التوسعيه
سيللا من جهته كان محتمل انه هو كمان بيخطط لأخد ثروات مصر عن طريق تحالفه مع صاحبه بطليموس اليكساندر
ابتدا الاخير يدفع رشاوى للرومان عشان يساعدوه عمل وصيه بإن الرومان يكونو ورثته طبعا اتفتحت شهية مجلس الشيوخ الرومانى السينات من موضوع الوصيه ده
بعد ما كليوباترا برينيكى قعدت على عرش مصر لمدة حوالى ست تشهر بعت الرومان بطليموس اليكساندر على مصر مع امر بإنه لازم يستقبل فى اسكندريه كملك طلبو منه انه يتجوز برينيكى يحكمو هما الاتنين سوا
فوصل اليكساندر اسكندريه كملك مصر صديق روما فى اليوم التسعتاشر من حكمه اتجوز برينيكى قتلها فى نفس اليوم لانه طبعا اجبر على الجواز منها عشان يرضى الرومان لكن كان عايز يحكم لوحده
الاسكندرانيه كانو بيكرهو بطليموس الحداشر اليكساندر لإنه جه على رماح قوه اجنبيه بعكس ملكتهم برينيكى اللى اختاروها بنفسهم فلما ارتكب جريمته ثار الاسكندرانيه اتمرد عيه حرسه الشخصى جرجروه من القصر للملعب الرياضى قتلوه
قبلها بشويه الرومان كانو اخدو قورنيه برقه فى المنطقه اللى اسمها ليبيا دلوقتى من مصر عن طريق وصيه عملهلهم ملكها بطليموس ابيون دلوقتى جه الدور على مصر نفسها بوصية بطليموس الحداشر اليكساندر لكن مجلس الشيوخ اجل الموضوع لإن الاعضاء ما اتفقوش اكتفو فى المرحله دى بأخد جزء من ثروة بطليموس الحداشر اللى كان مخزنها فى صور لحمايتها
بعد قتل بطليموس الحداشر كان ممكن إن الاسكندرانيه يكونوا حكومه لنفسهم بدل ملوك الخزى دول بتوع الدوله البطلميه اللى كانت بتترنح فى اخر ايامها
لكن اتضح ان كان لسه فيه وريث شرعى ما حدش حطه فى باله من يوم ما مات ابوه بطليموس التاسع لاثيروس ده كان بطليموس نيوس ديونيسوس اللى اتكنى اوليتاس يعنى الزمار كان ابو كليوباترا السابعه اشهر كليوباترا فى التاريخ