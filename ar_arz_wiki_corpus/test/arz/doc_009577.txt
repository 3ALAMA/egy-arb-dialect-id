سلامش
الملك العادل بدر الدين سلامش إتولد فى القاهره سنة إتوفى فى القسطنطينيه سنة
اسمه بيتنطق بضم السين كسر الميم
ابن السلطان الظاهر ركن الدين بيبرس
اتلقب ابن البدوية وقعد على عرش مصر سنة وهو عنده سبع سنين بعد ما خلع أخوه السعيد بركه نفسه فبقى سادس سلاطين الدوله المملوكيه
حكم لمدة ميت يوم
بعد ما أضطر السلطان السعيد بركه يخلع نفسه ويسيب مصر ويروح على الكرك الامرا عرضوا السلطنة على الامير سيف الدين قلاوون الألفى لكن قلاوون اللى كان عارف قوة الامرا والمماليك الظاهريه رفض السلطنة وقال للامرا أنا ما خلعت الملك السعيد طمعا فى السلطنة والأولى الا يخرج الامر عن ذرية الملك الظاهر
فجابوا سلامش اللى كان لسه عيل صغير عنده سبع سنين ونصبوه سلطان فى قلعة الجبل بلقب الملك العادل بدر الدين معاه قاضى القضاه برهان الدين السنجارى وزير عز الدين أيبك الأفرم نايب للسلطنة قلاوون الألفى أتابك ومدبر للدوله
بتنصيب سلامش قلاوون بقى هو الحاكم الحقيقى فأمر بإن الخطبه تكون فى الجوامع بإسمه واسم سلامش مع بعض وبإن الفلوس يبقى عليها اسمه مع اسم سلامش الشيال
وابتدا يقبض على الامرا الظاهريه يحطهم فى السجون فى الوقت اللى راح فيه يخطب ود المماليك الصالحية ويديهم إقطاعات ووظايف وهدايا عشان يقدر يسيطر بالكامل على البلد كخطوه أولى لقعاده على عرش السلطنه
لما حس قلاوون إن البلد بقت فى إيده بالكامل نادى على الامرا والقضاه والأعيان فى قلعة الجبل وقال لهم قد علمتم أن المملكة لا تقوم الا برجل كامل فوافقوا على كلامه وخلعوا سلامش بعد ما قعد ميت يوم سلطان بالاسم بس نصبوا قلاوون سلطان بداله
إتنفى سلامش من مصر وراح على الكرك اللى كان نايبها أخوه السعيد بركه اللى كان هو كمان إتنفى على هناك قبله
بعد ما إتوفى السعيد بركة قعد سلامش فى الكرك مع أخوه التانى الملك المسعود خضر اللى بقى نايب عليها بعد وفاة السعيد بركة
لكن فى سنة قلاوون بعت نايب السلطنة حسام الدين طرنطاى على الكرك عشان يستولى عليها وبعد ما حاصرها كام يوم أخدها ورحل سلامش خضر على القاهره بعد ما إستسلموا
قلاوون إستقبل سلامش وخضر فى القاهره إستقبال حار وإدا لكل واحد منهم ميت فارس يكونوا تحت إمرته سمح لهم بإنهم يتحركوا فى مصر زى ما هما عايزين
لكن بعد اربع سنين من عيشتهم فى القاهره قلاوون حبسهم مع امهم فى اسكندريه بنية نفيهم على القسطنطينيه بعد ما إبنه
الأشرف خليل قاله إنهم بيتصلوا بالامرا الظاهريه
ولما إتسلطن الأشرف خليل نفاهم مع امهم على القسطنطينية سنة وهناك إتوفى سلامش فى نفس السنة
فراحت امه مصبره جسمه وحطيته فى تابوت وإحتفظت بيه بالشكل ده لغاية ماقدرت تنقله مصر سنة ودفنته فى قرافة القاهره بشفاعة أخته اللى كات أياميها متجوزه من السلطان حسام الدين لاجين
سلامش زى أخوه الملك السعيد وأبوهم الظاهر بيبرس كان محبوب جدا من المصريين
وكان نبيه وشكله جميل لدرجة إن الشعرا فى مصر أياميها كانوا بيتغنوا بجماله ويقولوا ثغر سلامشي ككناية عن الحسن
بيقول ابن تغرى عن سلامش وكان شابا مليحا جميلا تام الشكل رشيق القد طويل الشعر ذا حياء ووقار وعقل
مات وله من العمر قريب من عشرين سنة إنه كان أحسن اهل زمانه وبه إفتتن جماعة من الناس وشبب به الشعراء وصار يضرب به المثل فى الحسن حتى يقول ثغر
اتسكت الفلوس بأسامى وألقاب سلامش بالشكل ده السلطان الملك العادل بدر الدنيا الدين الصالحى الملك العادل بدر الدنيا الدين سلامش الملك العادل بدر الدنيا الدين
وكمان اتنقشت على فلوسه ألقاب ابوه بيبرس الملك الظاهر قسيم امير المؤمنين والمقصود بأمير المؤمنين الخليفه العباسى اللى كان عايش فى القاهره