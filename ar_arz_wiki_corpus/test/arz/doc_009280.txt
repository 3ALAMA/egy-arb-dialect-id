ابن دانيال
شمس الدين محمد بن دانيال بن يوسف بن معتوق الخزاعي الموصلي اتلقب الشيخ الحكيم ام الربيعين الموصل القاهرة حكيم رمدي كحال شاعر فنان عاش فى مصر فى العصر المملوكي اتفوق فى تأليف تمثليات خيال الضل وتصوير حياة الصنايعيه والعمال الجاليات التي كانت عايشه فى مصر فى زمنه واللهجات الخاصة بيهم وكان بيقلدهم بطريقة تضحك
من اشهر تمثلياته اللى لسه مخطوطاتها موجوده طيف الخيال عجيب غريب المتيم وضائع اليتيم
من اشهر عرايسه كانت عروسه اسمها عقود النظام فيمن ولي مصر من الحكام
بتعتبر اعمال ابن دانيال تصوير حي لعصره
وصفه المؤرخ المقريزي بأنه كان كثير المجون والشعر البديع كتابه طيف الخيال لم يصنف مثله فى معناه
اتولد ابن دانيال فى حى الاربعين فى الموصل فى فتره مضطربه مليانه بالأحداث التاريخيه المهمه اللى كان من ضمنها غزو المغول بقيادة هولاكو لأرض الجزيرة العراق بزوغ نجم دولة المماليك البحرية فى مصر
الموصل أياميها كانت مزدهره فى الادب الثقافه
درس ابن دانيال القرأن دخل المدرسه لما كان صبى دخل المغول ارض الجزيره دمروا بغداد قضوا على الخلافه العباسيه إضطرت الناس قتها تهرب على سوريا لغاية ما المغول دخلوا سوريا هى كمان فهربوا على مصر المعقل الآمن فى المنطقه
ابن دانيال كان من ضمن اللى نزحوا لمصر وقت هوجة المغول
وصل ابن دانيال القاهره سنة كان عنده بتاع سنه
مصر وقتيها كان بيحكمها السلطان الظاهر بيبرس رابع سلاطين الدوله المملوكيه او خامسهم فى حالة إعتبار شجر الدر اولهم
مصر بعد سقوط الخلافه فى بغداد دخول المغول سوريا تهديداتهم المستمره ليها بقت ام المنطقه حصنها المنيع مركزها الحضارى الوحيد ومقر الخلافه العباسيه الجديده اللى عملها الظاهر بيبرس فى القاهره
عهد الظاهر بيبرس كان عهد حروب معارك ضد الصليبيين المغول كان راجل جد اتحمل مسئولية الدفاع عن مصر المنطقه اللى كانت بتواجه مخاطر كبيره
فكان عهده عهد تقشف خالى من الترف ما فيهوش أنس فرفشه
لما وصل ابن دانيال مصر لقى الظاهر بيبرس لسه مطلع مرسوم يمنع الملاهى الخمور الحشيش الدعاره
بيحكى ابن دانيال انه لما وصل من موصل الحدباء الى الديار المصرية فى الدولة الظاهرية سقى الله عهدها وأعذب فى الجنان وردها وجدت تلك الرسوم دارسة ومواطن انسها غير أنسة عافية الاثار ساقطة الحد بالعثار وقد هزم امر السلطان جيش الشيطان
وتولى الخوان والي القاهرة اهراق الخمور واحراق الحشيش وتبديد المزور واستتاب العلوق واللواطي وحجر البغاة
ابن دانيال اتأقلم بسرعه على مصر ثقافتها بقى يتكلم بالمصرى زى المصريين اتمصر خالص بقى شاطر فى كتابة الشعر بألفاظ روح مصريه زى يا سائلي عن حرفتي فى الوري
ضيعتي فيهم وإفلاسي
ما حال من درهم إنفاقه
بأخده من أعين الناس بعت عبدي حماري معا
وأصبحت لا فوقي لا تحتي
سبب شكوته المره دى انه حالته الماديه كانت صعبه كان بيشتغل كحال يا دوبك أجره اللى بياخده من أعين الناس كان بيعيشه بالعافيه
خيال الضل كان اياميها رايج فى مصر مصدر من مصادر المتعه الترفيه كان كل المصريين من كل الطبقات بما فيهم السلاطين بيحبوا يتفرجوا على عروضه
المصريين فى العصر المملوكى زى فى العصور التانيه كانوا مرحين بيحبوا الضحك الفرفشه ميزه للمصريين وسط منطقه جافه متجهمه
ابن بطوطة اللى زار مصر ايام السلطان الناصر محمد بن قلاوون لاحظ الموضوع ده وصف المصريين فى كتاب رحلاته بانهم ذوو طرب وسرور ولهو
ابن دانيال رغم المحن المآسى اللى عاشها كان شخص مرح دمه خفيف عجبه موضوع خيال الضل فدخل كاره لقى نفسه فيه
كان هو اللى بيعمل كل حاجه هو اللى كان بيألف التمثيليه حوارها هو اللى بيخرجها هو اللى بيلحن أغانيها هو اللى بيصمم هدوم عرايسها فوق كده كان هو كمان اللى بيحركها بيتكلم يطلع الأصوات
خيال الضل كان فن حرفه مش مجرد تهريج زى الأراجوز
كانت له تمثليات بحوار بيتكتب قبل ما تتمثل زى المسرحيات دلوقتى مش كلام إعتباطى بيتقال وقت العرض حسب الظروف
كانت التمثليات اللى اسمها البابات بتعبر بطريقه مرحه عن مسائل إجتماعيه سياسيه أحداث شاغله بال المجتمع الناس اياميها
فنان خيال الضل كان اسمه مخيالى شغلانته كانت اسمها مخايله
فى الاول ابن دانيال كان بيجمع بين شغلته فى المخايله شغلته فى الكحاله كان عنده دكان كحل بيعالج فيه عيون الناس جوه باب الفتوح بالليل كان بيقعد فى بيته يألف المسرحيات الأشعار
لكن الحال المتعب ده ما دامش كتير لإنه اشتهر بسرعه بقى مخايلى معروف بيروحوله الامرا أكابر القاهره يطلبوا منه يروح لهم يقدم عروض خاصه ليهم لضيوفهم فى قصورهم كانوا بيحبوه بيدوه فلوس هدايا بيعزموه فى حفلاتهم عشان يرفه عن معازيمهم بخفة دمه عروضه أشعاره
عروض خيال الضل كانت بتتعمل فى مسارح مخصصه اماكن عامه لكن المخايليه كانوا كمان بيروحوا يقدموا عروضهم فى الافراح الحفلات
ابن دانيال قعد الحال ده لغاية ما الدوله المصريه طلعت له مرتب ثابت من الديوان بقى مبسوط ماديا حالته بقت عال العال
بيحكى المؤرخ ابن أيبك الدواداري إن ابن دانيال كان ممن يترددون الى الملوك من السادة الفضلاء فى ذلك العهد وإنه كان من ضمن جماعة من اهل الفضل والأدب كانوا ينهبون العيش بالاداب ويستخرجون لباب اللباب من ذوي الألباب فى كل فن وباب
مسرحيات خيال الضل كان اسمها بابات مفردها بابة
معظم بابات ابن دانيال ضاعت ما فضلش منها الا تلاته خيال الطيف مخطوطتها محفوظة فى دار الكتب الوثائق القوميه فى القاهره عجيب وغريب المتيم والضائع اليتيم
ابن دانيال كتب باباته على شكل حوار نثرى شعرى بالمصرى الجميل صور فيها حياة الشعب المصرى الصنايعيه ولاد البلد الجاليات اللى كانت عايشه فى مصر اللى كان بيقدر يقلد طريقة كلامهم كويس بطريقه فكاهيه
خلق شخصيات كتيره زى عجيب الدين الواعظ عسلية المعاجيني عواد الشرماط مبارك الفيال ابو القطط زغبر الكلبي ناتو السوداني وأبو العجب صاحب الجدي
أكتر من كده كانت عنده عروسه اسمها عقود النظام فيمن ولي مصر من الحكام
مخطوطات ابن دانيال القيمه النادره دى حظيت باهتمام كبير من جهة الباحثين المؤرخين اللى درسوها بالتفصيل حرروها نشروها
فيه مراجع بتقول إن البابات دى اتلاقت بالصدفه فى مخطوطه قديمه كان محتفظ بيها فى مكتبة احمد تيمور باشا بعدين اتنقلت دار الكتب المصريه اتعثر كمان على نسختين تانيين من المخطوطه دى واحده فى مكتبة الاسكوريال فى إسبانيا والتانيه فى مكتبة استانبول فى تركيا
بيعتقد الباحثين ان المخطوطات اللى اتلاقت دى اتدونت بعد وفاة الشيخ ابن دانيال
طيف الخيال بتعتبر أروع البابات الدانياليه التلاته
فيه باحثين ادباء نقاد بيعتبروها أبدع مسرحيه اتكتبت فى تاريخ خيال الضل المصري
المؤرخ المقريزي صف العمل ده بإنه لم يصنف مثله فى معناه
البابه دى رسمت صوره لواقع الحياه فى مصر فى القرن السابع هجرى التلاتاشر ميلادى بعاداته وتقاليده ولغته وألفاظه
البابه بتعرض باسلوب كوميدى بيتسمى الفارس يعنى المهزله نقد سياسى لاذع لحدث مشهور حصل أياميها وهو إن السلطان الظاهر بيبرس جاب واحد اسمه ابو العباس احمد إبن الخليفة الظاهر على القاهره عشان يعمله خليفه عباسى
بطل البابه اللى اسمه وصال هو الصورة الكوميديه لأبو العباس احمد ده
عجيب وغريب مش تمثيليه كامله متواصله لكن اسكتشات كوميديه مش مرتبطه ببعضها
ابطال البابه دى مجموعة شخصيات شعبيه من الصنايعيه الحرفيين البياعين اللى بيلفوا فى الأسواق والموالد فى الشوارع وقت الأعياد
بابة عجيب وغريب بتعرض شخصيه أساميها طريفه زى غريب الصافي وعجيب الدين الواعظ وحويس الحاوي هلال المنجم ميمون القراد شدقم البلاغ صاحب الرمح والسيف وغيرهم
والبابة بتعتبر وثيقه تاريخيه تسجيل شعبى وشاهد حى على العصر اللى عاش فيه ابن دانيال
وبتظهر البابه دى قدرة براعة ابن دانيال على صياغة الألفاظ الشعبيه المصريه اللى كانت متداوله أياميها لسه متداوله فى مصر لغاية دلوقتى على تصوير الفساد الإجتماعي وده ضاف للبابه دى قيمه اجتماعيه
من حيث الكوميديا بابة اليتيم والضائع اليتيم زى البابتين التانيين لكن من ناحية الاسلوب المضمون بتختلف عنهم وبدرجة خلت باحثين يشكوا فى كونها من تأليف ابن دانيال او إنها من تأليفه لكن بطريقه ما إتعرضت للمسخ والتحريف
بالمقارنه اسلوب البابه دى اسلوب هابط مليان مجون خلاعة
لكن الباحثين اللى بيعتقدوا إنها من تأليف ابن دانيال بيبرروا اسلوب البابة بإنه بيتماشى مع الروح التي كانت سايدة أياميها من حيث الميل للمتع الحسيه والمجون
وبتضم البابه شخصيات انسانيه شخصيات حيوانيه وجماديه
من ضمن الشخصيات الانسانيه الرئيسيه فى البابه المتيم الذميم بابا البيرم والحكم زيهون
بتظهر فى الرواية ديوك وكباش وتيران ملحقات ترابيزات الأكل كمان
التلت بابات اللى فضلوا نجيوا من الضياع بعد كل المجون الكوميديا اللى فيهم بتنتهي كلها باستثارة الضمير الدينى والأخلاقى بتتختم بطلب التوبة والانابه
ابن دانيال بسبب شغلته كحال فى القاهره القديمه كان متصل بطريقه مستمره بعامة الشعب لإن خلفيته كنازح هربان من الموصول إتحامى بمصر كان بيحس بمعاناة الناس
فطلعت اعماله معبرة عن مشكلات الطبقه الكادحة فى المجتمع وآلام البشر فى المنطقه فى مرحله مضطربه من تاريخها عمل كده بالفكاهه الكوميديا بنشر الفرحه والبسمه بين الناس
نزح ابن دانيال على مصر سنة اتوفى فيها سنة وبكده يبقى عاش فى مصر بتاع اربعه اربعين سنة إتمصر فيها بالكامل روح ثقافه لغه وشاف عهود أكبر سلاطين مصر من المماليك البحرية الظاهر بيبرس المنصور قلاوون الأشرف خليل الناصر محمد بن قلاوون