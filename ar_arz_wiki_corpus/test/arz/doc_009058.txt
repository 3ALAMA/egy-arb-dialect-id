بطليموس التاسع فترة حكم اولى
بطليموس التاسع سوتر المنقذ باليوناني كنيته لاثيروس حمص فيسكون ابو كرش زى ابوه اتلقب كمان فيلوميتور المحب لأمه
حكم مصر على فترتين من لغاية
من لغاية
قعد على عرش مصر بعد موت ابوه بطليموس التامن يورجيتس الخير بمشاركة امه كليوباترا التالته
لكن بعد ما حكم حوالي سنين طردته امه فراح على قبرص كون فيها مملكه مستقله ليه بعدين بعد ما امه إتوفت الإسكندرانيه طردوا أخوه اللى اتعرف بعد كده بطليموس العاشر اللى كان بيحكم مع امهم كليوباترا التالته فحكم مصر تاني من سنة
لغاية
بطليموس التامن يوريجيتيس التانى اتجوز اخته كليوباترا التانيه بعدين اتجوز بنتها كليوباترا التالته اللى اتعرفت بإسم كليوباترا كوكى خلف منها تلت بنات اتعرفو بأسامى كليوباترا تريفاينا كليوباترا الرابعه سيلينا ولدين الكبير فيهم اتعرف بإسم بطليموس التاسع سوتر التانى الصغير بإسم بطليموس العاشر اليكساندر الاول
قبل ما بطليموس التامن يتوفى عمل وصيه بإن ابنه المش شرعى بطليموس ابيون يحكم قورنيه برقه فى غرب مصر فى المنطقه اللى اسمها ليبيا دلوقى كمملكه مستقله ساب مصر لمراته كليبوباتر التالته كوكى تحكمها تختار حد من ولادها الاتنين يشاركها فى الحكم حسب اختيارها
بالنسبه لقبرص مش معروف اذا كان حدد مين يحكمها من ولاده
بعد ما اتوفى بطليموس التامن فى يونيه
كليوباترا كوكى كانت عايزه تنصيب ابنها بطليموس اليكساندر من المحتمل لإنه الأصغر بالتالى حاياخد فتره اطول لغاية ما يبلغ السن القانونى عشان يمسك الحكم لوحده من غيرها
لكن امها منافستها الملكه كليوباترا التانيه منعتها طالب الاسكندرانيه العسكر بتنصيب ابنها الكبير بطليموس سوتر التانى فأتفقت معاه انها تنصبه فرعون مشارك بس بشرط انه يطلق مراته اخته كليوباترا الرابعه اللى كان بيحبها جدا يتجوز اخته التانيه سيلينا
ده لإن امه كليوباترا التالته كانت عارفه ان سيلينا حا تضره اكتر ما حاتنفعه بالتالى حا تضعف مكانته عليه طلق مراته اتجوز سيلينا اللى بقى اسمها كليوباترا سيلينا
جواز الاخوات فى العصور دى كان شىء عادى شرعى مش مخالف للقوانين التقاليد
زى النهارده ما جواز ولاد العم الخال مسموح بيه فى مجتمعات لكن مرفوض بالقانون التقاليد فى مجتمعات تانيه
فى الدراسات التاريخيه لازم الفتره الزمنيه للحدث تتفهم فى سياق العصر اللى حصلت فيه مش فى سياق تقاليد ديانات عصور لاحقه
اتنصب بطليموس التاسع سوتر التانى فرعون مشارك مع امه الفرعونه كليوباترا التالته امها جدته الفرعونه كليوباترا التانيه
فى مستند الحكم الثلاثى
اتكتبت اسامى الفرعونتين قبل اسم الفرعون بطليموس بلقب فيلوميتور سوتر ده كان اللقب المذكر للقب كليوباترا التانيه وقت حربها الاهليه ضد بطليموس التامن يورجيتيس فده يوضح انها هى اللى لقبت بطليموس التاسع باللقب ده
كليوباترا التانيه اتوفت قبل نهاية
بعد وفاتها حكم بطليموس سوتر التانى مع امه كليوباترا التالته من لغاية
كان نظامهم مع بعض اسمه ثيوى فيلوميتوريس سويريس منفردين فيلوميتور سوتيرا فيلوميتور سوتر
ساعات كانت كليوباترا بتظهر بلقبها ايام بطليموس التامن ثيا يورجيتيس الالهه يورجيتيس
كليوباترا التالته ابنها بطليموس التاسع حكمو سوا لكن ما كانوش عايشين فى نفس المكان ما كانوش بيثقو فى بعض
كل واحد فيهم كان له صحابه حاشيته
طبعا كليوباترا التالته اللى حكمت مده طويله مع جوزها بطليموس التامن امها كليوباترا التانيه كان عندها خبرات سياسيه اكتر بكتير من ابنها سوتر التانى اللى اشتهر اياميها اكتر بكنيته لاثيروس معناها حمص لإن كان فيه سنطه او حاجه زى كده فى وشه كنيته التانيه كانت فيسكون ابو كرش زى ما كانت كنية ابوه بطليموس التامن
كمان اتلقب بلقب فيلوميتور
لقب فيلوميتور اللى معناه المحب لأمه فيه مؤرخين افتكرو انه كان مجرد كنيه لإن امه كانت بتعامله وحش مش معقول انه اتلقب بالاسم ده
لكن الإهداء المنقوش فى معبد ابولينوبوليس بارفا جنب قفط فى الصعيد اتكتب الاهداء من الملكه كليوباترا الملك بطليموس الالهه فيلوميتوريس سوتيريس اطفالهم فده خلا الباحثين المؤرخين يدركو انه كان لقبه فعلا اللى اديتهوله امه مع انه وقتها كان كبر عدى السن القانونى بهدف التأكيد على انها لسه الوصيه عليه
يلاحظ كمان إن نص الإهداء ما اتذكرش فيه اسم مراته كليوباترا سيلينا
مراته اخته كليوباترا الرابعه اللى اجبرته امه على تطليقها اتفقت مع صاحبه انتيوخوس كيزيكينوس على انهم يتجوزو سيزيكينوس كان فى الوقت ده داخل فى حرب على حكم سوريا ضد اخوه انتيوخوس جريبوس جوز اختها كليوباترا تريفانيا
كليوباترا الرابعه راحت على سوريا عشان تساعد خطيبها اتوقفت فى قبرص لكت عساكر كونت جيش بعتته ايه لكن اتغلب فاستخبت فى معبد فى انطاكيه حاصرها انتيوخوس جريبوس اختها اتقتلت فى الاخر فى المعبد هى متشبثه بتمثال الاهه بأمر اختها من غير رغبةانتيوخوس جريبوس فى قتلها لانها برضه اخت مراته خالة عياله قتلها ما يرضيش الالهه
فى المعركه اللى حصلت بعد كده انتصر انتيوخوس كيزيكينوس انتقم لقتل خطيبته بقتل تريفانيا
فى مصر فى السنه التالته من حكم بطليموس التاسع امه كليوباترا التالته ادت جزيرة قبرص لأخوه ابنها الصغير بطليموس اليكساندر كمملكه مستقله بإعتبار انه ممكن ينفعها من هناك وقت اللزوم أكتر من انه يكون فى اسكندريه جنبها
ادت قيادة جيشها لاتنين يهود شيلكياس انانياس ابن اونياس كاهن اليهود فى هليوبوليس
لما قامت فى منطقة فلسطين حرب بين يهود یهودیه اليهود السامريين كليوباترا ساعدت الیهودیيين بطليموس التاسع ساعد السامريين بعت الاف محارب لصاحبه انتيوخوس سيزيسينوس يحارب بيهم الیهودیيين لكن القوات دى اتغلبت
لكن بموقفه ده من المحتمل انه فقد ثقة اليهود فى اسكندريه مصر السفلى
فى السنه العاشره من حكم بطليموس التاسع كليوباترا التالته قررت التخلص منه فإدعت انه قتل صحاب ليها حاشيتها انه عايز يقتلها قلبت الناس عليه فى اسكندريه فحصلت اضطرابات اضطرته انه يسيب مصر يروح على قبرص اللى سمحته له كليوباترا انه يحكمها خلت مراته سيلينا عياله الاتنين فى اسكندريه جابت اخوه بطليموس اليكسندر من قبرص على مصر عشان يمسك معاها الحكم
بكده انتهت الفتره الاولى من حكم بطليموس التاسع سوتر التانى
فى الفتره دى بدأ بنا معبد ضخم فى الحته اللى سماها كونترا لاتوبوليس على ضفة النيل المقابله لاتوبوليس اسنا دلوقتى
المعبد ده اللى اول اسامى اتنقشت فيه كانت اسامى كليوباترا التالته بطليموس سوتر اخر اسم اتنقش فيه كان اسم الامبراطور الرومانى كومودوس ما اتبقاش منه غير اطلاله