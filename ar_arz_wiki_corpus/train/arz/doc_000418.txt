صلاح الدين محمد
الملك المنصور صلاح الدين محمد ابن المظفر حاجى ابن محمد ابن قلاوون الألفى سلطان الدولة المملوكيه الواحد عشرين ابن الملك المظفر سيف الدين حاجى حفيد الناصر محمد بن قلاوون
حكم مصر من سنة لسنة
اتنصب سلطان على مصر بعد اختفاء عمه السلطان ناصر الدين حسن اللى فى الأغلب اتقتل اتلقب الملك المنصور فبقى اول احفاد الناصر محمد بن قلاوون اللى قعدو على عرش مصر
اختلف المؤرخين على سنه وقت تنصيبه فيهم قالو كان عنده اتناشر سنه فيهم قالو كان عنده اربعتاششر غيرهم قالو ستاشر
بعد ما اختفى ناصر الدين حسن اجتمع الامرا بزعامة الامير يلبغا اتفقو على تنصيبه بعد ما ادوله الولاء عين الامير يلبغا اتابك على العسكر الامير قشتمر المنصورى نايب للسلطنه
فى عهده ما اتغيرتش حاجه فضلت الاوضاع زى ما كانت فى عهد عمه الناصر حسن بإستثناء ان نفوذ الامرا زاد اتدهورت الاوضاع الاقتصاديه الاداريه ده سمح لبروز الجراكسه مطالبتهم بالمشاركه فى الثروه السياسه الاداره
فى السنه الاولى من حكمه خرج الامير بيدمر نايب السلطنه عن طاعة الدوله فى قلعة الجبل فى القاهره بعد ما سمع ان السلطان الناصر حسن اتقتل شاركه فى التمرد عدد من النواب الامرا كان منهم منجك استدمر اتحصنو فى قلعة دمشق قبل ما يوصل الجيش المصرى
لما وصل السلطان صلاح الدين محمد الأتابك يلبغا على راس الجيش خاف الامرا اتخلو عن نايب الشام المتمرد راحو بعساكرهم للسلطان ادوه ولائهم ما فضلش مع بيدمر فى قلعة دمشق غر منجك استدمر دخلت القوات القلعه اتقبض على التلاته اترحلو على السجن اتعين الامير على الماردينى نايب للسلطان فى الشام
وقت غياب السلطان فى الشام انتهزت جماعه من الطواشيه فى القاهره الفرصه راحو مطلعين الامير حسين اخو الناصر حسن من سجنه وملكوه عليهم لكن دبت خلافات بينهم اتخانقو انتهى الموضوع بترجيع الامير حسين السجن
صلاح الدين محمد ما بقاش مهتم بشئون الدوله بقى يشرب خمره يعمل حفلات فزعل منه الامير يلبغا حس انه مش حاينفع فى الحكم فإتفق مع الامرا على عزله فعزلوه بحجة اختلال عقله اتحددت اقامته فى جناح فى قلعة الجبل
بيقول ابن تغرى ان سبب عزله كان انه كان بيروح يتحشر بين ستات الامرا يهذر معاهم ده خلى الامير يلبغا يغضب عليه
بعد عزل صلاح الدين صلاح تحديد اقامته اتفق الامرا على تنصيب ابن عمه ابو المفاخر شعبان ابن الامير حسين اللى اتلقب بالملك الأشرف
من ضمن اساميه وألقابه اللى إتنقشت على عملاته السلطان الملك المنصور صلاح الدنيا الدين محمد بن الملك المظفر حاجى بن الملك الناصر السلطان الملك المنصور محمد