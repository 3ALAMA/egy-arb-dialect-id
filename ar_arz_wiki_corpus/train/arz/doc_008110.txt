فتيشيه جنسيه
الفتيشيه الجنسيه او الفتيشيه الايروتيكيه هى احساس شخص بالتلذذ الجنسى من ادوات معينه او مواقف معينه
الاداه او الموقف بيتسمو فتيش
الشخص المصاب بالفتيشيه بيتسمى فتيشيست
فى علم النفس الطب النفسانى الفتيشيه الجنسيه بتعتبر داء مرضى بيسبب تفضيلات جنسيه بتضاعف اللذه الجنسيه لتحقيق علاقه جنسيه أحسن بين شخصين
مضاعفة الاحساس الجنسى عن طريق التركيز على اجزاء معينه من الجسم بتتسمى بارتياليزم زى مثلا البودوفيليا اللى فيها المصاب بيركز على الرجلين
كلمة فتيشيه اتطورت من الكلمه البرتغاليه فيتيسو اللى معناها عمل سحرى الكلمه البرتغالى نفسها جايه اصلا من اللاتينى
الفتيش كمصطلح انثروبولوجى معناه الاعتقاد فى القوه السحريه الخارقه للطبيعه للجمادات بالذات الجمادات اللى بيصنعها السحارين للسيطره على الغير
مصطلح فتيشيه جنسيه استخدم لأول مره عن طريق عالم النفس الفرنساوى ألفريد بينيت
عادة المصابين بالفتيشيه الجنسيه رجاله هيتروسيكسواليين ميلهم الجنسى للستات بس الادوات اللى بيركزو عليها اغلبها حاجات بتستخدمها الستات زى الكولوتات السوتيانات الجزم ام كعب عالى الشرابات النايلون
فى الحاله دى بيركز الراجل مثلا على هدوم الستات الداخليه بيتلذذ جنسيا من الفرجه عليها او لمسها او شمها او لحسها
بالنسبه للرجاله الهوموسيكسواليين اللى ميلهم الجنسى للرجاله التركيز عادة بيكون على ادوات بيستخدمها الرجاله
لو الفتيشيه الجنسيه سببت عيا نفسى للشخص او بقت بتسيطر على حاجات مهمه فى حياته بتتشخص الفتيشيه كحالة بارافيليا محتاجه علاج لكن المصابين بالفتيشيه الجنسيه عادة بدل مابيعرضو نفسهم على اخصائى لعلاج حالتهم بيتمسكو بالحاله كوسيله للتلذذ الجنسى