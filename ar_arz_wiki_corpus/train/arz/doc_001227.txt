القرافه
القرافه نطق مصرى الأرافه كانت بتتسمى كمان قرافة الفسطاط هى منطقة مدافن اسلاميه تاريخيه فى جنوب القاهره تحت جبل المقطم بتضم ترب اضرحه قبب اثريه بتعتبر تحف فنيه فريده مش مجرد مدافن
بتحكى القصه ان المقوقس قال لعمرو بن العاص بعد ما غزا مصر ان المنطقه ما بين جبل المقطم الفسطاط عباره عن حته بيطلع فيها شجر الجنه فلما قال للخليفه عمر بن الخطاب عن اللى قاله المقوقس قاله يعملها مدافن للمسلمين فدفن فيها عدد من المسلمين بيتقال ان اول واحد اتدفن فيها كان واحد اسمه عامر
بيقول المقريزى ان المدافن دى اتسمت قرافه نسبه لقبيله يمنيه من المغافر اسمها بنو قرافه
القرافه اتبنى فيها جامع اسمه جامع القرافه بقى اسمه بعد كده جامع الأولياء ما بقتش بس مكان لدفن الميتين لكن بقت كمان منطقه بيسكن فيها الناس بتتعمل فيها انشطه اجتماعيه كانت الناس بتسهر فيها على ضى القمر فى ليالى الصيف يجيبوا اكل حلويات مشاريب اتبنت فيها بيوت لسكن اعيان القاهره اتحولت المنطقه لمتنزه من اجمل متنزهات القاهره اللى بتروح الناس تتفسح فيها عشان كده اتقالت فيها اشعار زى
القرافه حاجه مالهاش مثيل فى كل الدنيا عباره عن متحف مفتوح للفن العماره الحته اللى فيها القرافه كانت فى الاول مكان بتعيش فيه قبيلة عربان من اليمن اسمها بنو قرافه عشان كده اتسمت المنطقه قرافه
زمان فى العصور الوسطى قبل ما يتبدل حال المصريين تعانى اثار مصر تحفها من الإهمال اللامبالاه كانت القرافه مكان نضيف كل مبانيه لونها ابيض بتبان للعين زى مدينه بيضه على وصف المقريزى كأنها الكافور والزعفران المقطم فوقيها زى حيطه وراها
القرافه كانت متقسمه على القرافه الكبرى القرافه الصغرى اندفن فيها سلاطين امرا مصر عيلاتهم فيها ضريح الامام الشافعى
فى سنة بعد ما دفن الملك الايوبى الكامل محمد بن العادل ابن ليه جنب تربة الامام الشافعى بنى قبه كبيره فوق تربة الشافعى بنى الناس ترب جنبها اتسمت الحته اللى فيها ضريح الشافعى القرافه الصغرى
القرافه الكبرى كانت الجزء اللى كان فيه جامع اسمه جامع الاوليا مكانه دلوقتى حوش ابو على كان فيها مدافن جوامع اصطبل سوق بيوت
مابين ضريح الامام الشافعى باب القرافه كان فيه ميدان بتتعمل فيه سباقات حصنه كانت مسافة المسابقات بتتحدد من تربة فلان لتربة فلان الناس كانت بتروح هناك عشان تتفرج
فى عهد السلطان الناصر محمد بن قلاوون بنى الامرا ترب جديده فى القرافه العسكر عامة الناس قلدوهم فإتبنت ترب خانكات اسواق طواحين حمامات بقت المنطقه عامره بالمبانى السكان الزوار بقى فيها شوارع بقت الحته المفضله للسكنى فى القاهره بنى فيها الاغنيا سرايات
من خرافات المصريين فى العصور الوسطى كانت حكاية القطريه
ففى سنة فى عهد الخليفه الفاطمى المستنصر بالله ابو تميم انتشرت قصه فى القاهره ان فيه حاجه اسمها القطريه بتنزل من جبل المقطم بتخطف عيال الناس اللى ساكنين فى القرافه فخافت الناس عزلت اعداد كبيره من السكان
بتحكى القصه ان كان فيه واحد من اكابر البلد اسمه حميد الفوال كان مسافر على حمار من اطفيح للقاهره لكن لما وصل حلوان على العشا شاف واحده ست قاعده فى السكه فلما سألها عن حكايتها قعدت تشكيله حالها فركبها وراه الحمار مشى بيها لغاية ما بعد شويه لقى الحمار طب بيه مات فلما اتدور لقى الست غارزه ضوافرها فى بطن الحمار فإتخض جرى راح على والى مدينة مصر حكاله اللى حصل فلم الوالى بعضه خد وياه ناس راحوا يعاينوا الحمار فلقوا القطريه أكلت بطنه
فضلت القطريه تخطف الناس تنبش الترب تاكل جثث الميتين لغاية الناس ماخافوا مابقوش يدفنوا حد فى القرافه لمدة طويله لغاية القطريه ماإختفت خلصت حكايتها
حكايه تانيه حكاها الرحاله مارتين فون باومجارتن فى القرن الستاشر من بعده أجريبا دوبينيه فى كتابه التراجيديات بتقول ان كان فى القرافه جامع لما بتتعمل فيه الصلا بيطلع الميتين من تربهم يفضلوا واقفين طول وقت الصلا من غير مايتحركوا بعد ما تخلص الصلا كانوا بيختفوا جاستون فييت
على مر التاريخ لفتت القرافه نظر الرحاله زوار القاهره الغربيين الشرقيين اللى لاحظوا ان القرافه دى مش مجرد مدافن ترب للميتين لكن مدينه واسعه للأحياء الأموات جنب تربها فيه قصور اضرحه بقباب مزخرفه مبانى عاليه ضخمه عباره عن اعمال فنيه هندسيه راقيه جدا
الرحاله الاندلسى ابن جبير زار القرافه سنة فى العصر الأيوبى ايام السلطان صلاح الدين الأيوبى بات فيها وصفها بإنها من عجايب الدنيا ان فيها مشاهد الأنبيا الصالحين اهل البيت قبور الشهدا اللى استشهدوا مع سارية الجبل
شاف مشهد أبهه مدفون فيه تابوت فضه بيعتقد ان راس الامام الحسين فيه
وصف ابن جبير المشهد بإنه حفيل يقصر الوصف عنه ولا يحيط الادراك به ان كان فيه من انواع الرخام المجزع الغريب الصنعه البديع الترصيع ما لا يتخيله المتخيلون ولا يلحق ادنى وصفة الواصفون فوق كده وضح إن المشهد ده مالهوش مثيل فى الدنيا مفيش مبنى اعجب لا أبدع منه إن لا ينبغى لعاقل أن يتصدى لوصفه لأنه يقف موقف التقصير والعجز
شاف ضريح الإمام الشافعى وصفه بإنه من المشاهد العظيمه احتفالا واتساعا ذكر ان كانت قدامه مدرسه مالهاش مثيل إن اللى يطوف فيها يتهيأله إنه فى بلد مستقل بذاته
بيقول ابن جبير ان القرافه مليانه جوامع مبانى بيعيش فيها الغربا العلما الصالحين الناسكين السلطان بيطلع لهم معاش شهرى
الرحاله ابن بطوطه زار مصر سنة هى فى اوج ازدهارها الحضارى العمرانى فى العصر المملوكى فى عهد السلطان الناصر محمد بن قلاوون بعد ابن جبير بحوالى قرن نص بطبيعة الحال القرافه كانت اتطورت اكتر اتوسعت اتملت بتحف عمرانيه مملوكيه
زى ابن جبير انبهر ابن بطوطه بقرافة القاهره لكن الظاهر انه ما شافش غير الجزء الجنوبى بتاع القرافه بس بدأ كلامه عنها بقوله ولمصر القرافة العظيمة الشأن فى التبرك بها ذكر انه بيبنوا فى القرافه قباب جميله بيحطولها حيطان فبتبقى زى العمارات بيبنوا فيها بيوت بيقروا القرآن هناك ليل نهار بأصوات جميله فيه بيبنوا زوايا مدارس جنب الترب
قال ان الناس رجاله ستات عيال بيزوروها كل ليلة جمعه وفيها اسواق فيها كل انواع الأكل
ابن بطوطه زى ابن جبير وصف مشهد الإمام الحسين فى القرافه قال انه ضخم عجيب ان فيه ملجأ لفقرا الصوفيه
وصف تربة السيده نفيسه بإنها أنيقة البناء
مش بس الرحاله الشرقيين اللى انبهروا بالقرافه ففى العصور الوسطى زار مصر رحاله اوروبيين انبهروا هما كمان بالقرافه كتبوا عنها
الرحاله الفينيسى ايمانويل بيلوتى كتب فى القرن خمستاشر على مسافة ميل من القاهره فيه مدينه مش متسوره فى وسع مدينة فينيسيا فيها مبانى عاليه مبانى واطيه
فى المدينه دى بيندفن اموات اهل القاهره
كل واحد هناك ليه فيها مبنى فى المدينه دى
فى المبانى الواطيه بيتدفن الميتين فى المبانى العاليه النبلا صحابها بيتصدقوا هناك على الفقرا كل يوم جمعه
يوم الأجازه يوم الصلا الجماعيه يوم طبخ وجبات كبيره من اللحمه
فى اليوم ده كل فقرا القاهره بيروحوا هناك عشان ياكلوا ياخدوا الصدقات
بيوصف ان القرافه بقت المكان اللى بتتبنى فيه مقابر فخمه عشان يتدفن فيها السلاطين المماليك بيقول ان مبانى القرافه ناصعه البياض ان القباب المنارات الطالعه فى السما بتدى المكان جو من السكينه الحزن فى نفس الوقت وقت الغروب بتبقى المبانى زى الظلال المرتفعه فى السما
رحاله اوروبى تانى وصف القرافه بقوله فيه جبانات واسعه موجود فيها مدافن المسلمين فيها مبانى روعه مبنيه من الرخام المرمر احجار راقيه تانيه هى مبانى متقنه البنا مدهبه عمرى ما شفت حاجه زيها فى كل بلاد المسيحيين
دى مقابر السلاطين الامرا النبلا بتوع زمان
الألمانى برنارد فون بريدنباخ زار مصر فى عهد السلطان الأشرف قايتباى كتب عن القرافه قال ان كل سلطان ليه جامع مخصوص فى حته اختارها لنفسه فى المنطقه دى ان السلطان قايتباى امر ببنا جامع كبير واسع ليه مآذن عاليه مزخرفه بمهاره امر ببنا بيوت كبيره جواها اود كتيره عامله زى صوامع الاديره فيها بيسكن الفقها
المستشرق العلامه جاستون فييت وصف مقبرة السلطان قايتباى فى القرافه بقوله بإنها مقبره ضخمه بتحير العقل بروحها المرحه ان فى مقبرة قايتباى بنشوف ولادة فن زخرفى مستواه رفيع فيه سحر جمال
بيقول فييت ان الزخرفه اللى فى ضريح قايتباى بتمثل ازدهار فن الزخرفه المتألقه ان التأنق فى المبنى ده وصل لذروته لأقصى درجات الروعه إن اللى يزور المبنى بيحس ان المبنى بيرحب بيه بسماحه هدؤ لو الواحد اتبع المزج الدقيق بين الخطوط اللى تقريبا بتشكل ميلودى متناسقه بيصعب عليه انه يقرر انه واقف قدام عمل نحتى لا عمل لصايغ
بيشير فييت لإن الاضرحه اللى فى القرافه اخدت مظهر أليف وديع ان دى حاجه غريبه فعلا
فالساحه الجنايزيه اللى منتشره فيها القباب المآذن ما بيحسش الواحد فيها خالص بالحزن