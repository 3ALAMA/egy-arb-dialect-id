ايلى كوهين
ايلى كوهين ديسمبر الاسكندريه مصر مايو دمشق سوريا جاسوس اسرائيلى اسمه الحقيقى إلياهو بن شاؤول كوهين
اتولد ايلى كوهين يوم ديسمبر فى الاسكندريه فى مصر وفى سنة انضم لمنظمة الشباب اليهودى الصهيونى فى الاسكندريه وكان متحمس جدا للسياسة الصهيونيه ضد العرب
وبعد حرب بدأ هو وزمايله اعضاء المنظمة دى فى دعوة اليهود المصريين للهجرة الى فلسطين وفعلا هاجر ابوه وامه واخواته إلى فلسطين سنة لكنه ماهاجرش معاهم فى نفس الوقت واختار أنه يبقى موجود فى مصر مدة أطول علشان يساعد ابراهام دار ظابط الموساد فى مهمته المكلف بيها فى مصر وهى تجنيد مجموعة من العملاء لحساب الموساد يقوموا بتفجير المنشآت الامريكية فى القاهره الاسكندريه بهدف افساد العلاقات بين مصر امريكا
لكن المخابرات العامه المصريه قبضت على اعضاء الشبكة دى سنة فيما عرف بإسم قضية لافون نسبة الى وزير الدفاع الاسرائيلى وقتها بينهاس لافون وفى تحقيقات القضية دى قدر ايلى كوهين انه يقنع المحققين ببراءته وفعلا تم الإفراج عنه وسافر لاسرائيل سنة وانضم الوحدة فى الموساد وبعد كده رجع لمصر لكن بعدما قامت حرب العدوان الثلاثى على مصر سنة قبضت المخابرات العامه المصريه على ايلى كوهين للمرة التانية
فى سنة سافر ايلى كوهين لاسرائيل واشتغل هناك محاسب فى شركة تجارية وبعد فترة قصيرة اترفد من الشركة دى واتعين مترجم فى وزارة الدفاع الاسرائيليه لكنه استقال من الوظيفة دى بسرعة ورجع لشغله القديم فى الموساد
وكان هناك وجهة نظر عند قادة الموساد بيفضل الاستفادة من قدرات ايلى كوهين فى الجاسوسية فى مصر لكن وجهة النظر دى اترد عليها بإحتمال كشف أمره بسهولة نتيجة سبق القبض عليه قبل كده وعلشان كده اتعدلت الخطة دى وقرر الموساد الاستفادة بيه فى دمشق عاصمة سوريا واخترعوا حكاية وهمية علشان يقدر يعيش هناك باعتباره مواطن سورى مسلم اسمه كامل أمين ثابت
بعدما اتدرب ايلى كوهين على أداء مهمته التجسسية فى سوريا سافر يوم فبراير لمدينة زوريخ فى سويسرا ومنها حجز تذكرة سفر لسانتياغو عاصمة تشيلى لكنه اتخلف فى بوينوس ايريس عاصمة الارجنتين علشان الترتيبات المعمولة من قبل كده علشان يدخل الارجنتين من غير تدقيق فى شخصيته الجديدة