السعيد بركه قان
الملك السعيد ناصر الدين محمد بركة قان بن الملك الظاهر بيبرس البندقداري الصالحي النجمي اتلقب ابي المعالي اتولد فى القاهرة سنة إتوفى فى الكرك سنة
خامس سلاطين المماليك البحرية وأول اللى اتربعوا على عرش السلطنة من أولاد السلطان الملك الظاهر ركن الدين بيبرس البندقداري
حكم بعد وفاة أبوه حوالي سنتين من لغاية
السلطان الظاهر بيبرس خلف سبع بنات خمس أولاد منهم ولدين ماتوا وهما عيال صغيريين
السعيد ناصر الدين بركة كان أكبر اللى اتبقوا على قيد الحياه من ولاد بيبرس
السعيد بركه اتولد فى حارة العش فى القاهرة فى يناير
فيه مؤرخين أوربيين مصريين معاصرين جايز بسبب تشابه الاسماء ذكروا أن امه كات بنت بركه خان بن جوجى حفيد جنكيز خان وملك مغول القبيله الدهبيه اللى اعتنق الاسلام وانضم للماليك فى حربهم ضد مغول فارس الإلخانات
لكن بالإستناد على المؤرخين المصريين اللى عاصروا العصر المملوكي السعيد بركة كان حفيد للامير حسام الدين بركة خان بن دولة خان الخوارزمي مش لبركة خان المغولي
قبل ما يتوفى الظاهر بيبرس حضر إبنه الملك السعيد عشان يورث العرش من بعده فكان بياخده معاه فى الإحتفالات والعروض والتدريبات العسكريه وفي أغسطس ركبه بشعار السلطنه لكن لإنه كان لسه ما بلغش سن الرشد عين عز الدين أيدمر الحلي أتابك ليه واتزينت القاهره واتعملت الإحتفالات بالمناسبه دي
وفي سبتمبر ركب الملك السعيد فى الموكب زي ما كان بيركب أبوه وقعد فى الإيوان وبعد كام يوم فوضت السلطنة ليه من ساعتها بقى يقعد فى الإيوان فى قلعة الجبل يخلص الاشغال وبقي يمضي على الأوراق المستندات نيابه عن أبوه
وفي نفس السنه الظاهر بيبرس طلع الحج وكان الملك السعيد امير المحمل المصري
فى ديسمبر طلع الملك السعيد مع أبوه على الشام عشان يهاجموا حصون الصليبيين
وفي سنة قاد الملك السعيد بنفسه تجريده على الشام أنعم على الامرا هناك
الملك السعيد بقى سلطان مشارك فى الحكم ونايب لأبوه وقت غيابه بره مصر وأخد له الظاهر بيبرس العهود المواثيق من كبار امرا الدوله وبعدين جوزه سنة قبل مايتوفى بسنتين من غازية خاتون بنت كبير امرا المماليك الصالحية قلاوون الالفي عشان يضمن له ولاء قلاوون وأمرا المماليك الصالحية الشيال
فى مايو اتوفى الظاهر بيبرس فى دمشق او فى حته جنبها وهو راجع مصر مقر ملكه بعد ما غلب المغول فى معركة الأبلستين فاتفق الامرا انهم يخفوا خبر وفاته لغاية ما ينصبوا سلطان مكانه لإنهم خافوا إن المغول يرجعوا يهاجموا الشام تاني لو عرفوا إنه إتوفى مصر مافيهاش سلطان بعت الامير بدر الدين بيلبك الخازندار نايب السلطنه اللى كان موجود فى الشام مع بيبرس جواب للملك السعيد وهو وهو فى قلعة الجبل فى القاهرة يقوله إن أبوه إتوفى
فقرا الملك السعيد الجواب ما بينش حزنه على أبوه وبين إنه فرحان جدا وقال للامرا إن الجواب بيقول إن أبوه الملك الظاهر جي فى السكه المقريزى
فى يوليو وصل الامير بيلبك القاهره وطلع الإيوان فى قلعة الجبل وسلم الملك السعيد الخزاين والعساكر هتف الحاجب يا امرا إترحموا على السلطان الملك الظاهر
فأتخض الامرا وقعد الموجودين يعيطوا يصرخوا ورمى الامرا نفسهم على الارض وباسوها للملك السعيد
واتجدد العهد ليه كان أبوه بيبرس سلطنه قبل كده حلف الامير بيلبك العساكر وموظفين الدوله أخد ولائهم للملك السعيد فى حضور القضاه
تاني يوم وكان يوم جمعة اتردد الدعا على منابر مصر والقاهره للملك السعيد واتعملت صلاة الغايب على الملك الظاهر
بعدين بعتت القاهره جواب للشام يعلن وفاة الملك الظاهر وإتأمرت العساكر بمبايعة الملك السعيد اللى كان عمره وقتها تسعتاشر سنه
مع إن الأمراء الصالحيه وعلى راسهم قلاوون الالفي صهر الملك السعيد كانوا بينافسوا الأمراالظاهريه كانوا بيعتبروا نفسهم أحق وأجدر بالحكم المقريزى لكنهم وافقوا على تنصيب الملك السعيد سلطان على مصر وملحقاتها كتكريم لأبوه المحبوب المتوفي بسبب قوة كترة المماليك الظاهريه
تولية الملك السعيد وغيره من ولاد السلاطين بعد كده ما كانش بسبب إيمان امرا المماليك بمبدأ توريث الحكم ولكن كات بغرض تنصيب سلطان مؤقت على تخت السلطنه لغاية ما تنتظم الامور فيزيحه عن العرش امير مؤهل للحكم فيقعد مكانه
الظاهر بيبرس كان طبعا بيدرك ده قبل وفاته كتب وصيه لابنه الملك السعيد يحذره فيها من الأمرا الأكابر اللي حا يعتبروه مجرد عيل ونصحه باستعمال العنف ضد كل من يقف في طريقه ويهدد عرشه
استمر الأمير بيلبك في نيابة السلطنه لكنه عيي مات واتهم الملك السعيد بإنه سمه بنصيحه من خاصكيته من الأحداث اللي كانوا صحابه محاوطينه الامير بيلبك كان راجل محنك فى السياسه له خبره كبيره فى شؤون الحكم فلما مات إبتدت أحوال الملك السعيد تضطرب وتختل ابن إياس
الملك السعيد عين الامير شمس الدين آقسنقر الفارقاني نايب للسلطنه وكان راجل حازم جد فماطاقهوش صحاب الملك السعيد وقعدوا يكيدوا له يقلبوا الملك السعيد عليه لغاية ما عزله وقبض عليه حطه فى السجن واتهان فيه إليه قتلوه الخاصكيه بعد كده ابن أيبك الدواداري
راح معين الامير شمس الدين سنقر الالفي المظفري بدل آقسنقر لكنه برضه ما كانش على هوى صحابه فقالوا للملك السعيد إنه مش من الظاهريه لكن من مماليك الملك المظفر قطز وأنه حا ينقلب عليه ويشيله من الحكم لو خلاه فى نيابة السلطنه فراح الملك السعيد عزله هو التاني وعين بداله الامير سيف الدين كوندك الساقي وده كان راجل من اصل مغولي من الخاصكية
واحد من الخاصكية اسمه لاجين الزيني سيطر على عقل الملك السعيد وكان له مشاكل مع كونداك ما بيحبهوش فأدى الموضوع لحدوث إنقسام بين المماليك العساكر ضم كونداك شوية امرا أكابر لصفه ضد عصبة لاجين الزيني
الملك السعيد قعد يقدم المماليك الصغار بتوع خاصكيته على أكابر الأمرا وقبض على الأمير جودي القيمري وده زعل الأمرا الصالحيه صحاب أبوه زي صهره سيف الدين قلاوون وشمس الدين سنقر الأشقر وعلم الدين سنجر وبدر الدين بيسري وغيرهم
وبعدين إتمادى فى تصرفاته الغلط وقبض على الامرا سنقر الاشقر وبيسري الإتنين دول كانوا من المقربين جدا لأبوه حطهم فى سجن القلعة فزود غضب الامرا الصالحيه عليه
بعدين راح قابض على شويه من امرا العشرات اللى كانوا تبع مماليك أبوه
خاله الأمير بدر الدين محمد بركة خان راح لأخته أم السلطان وقال لها ابنك أساء التدبير بقبضه على ناس زي الأمراء الأكابر دول والمصلحة إنك ترديه للصح وإلا حا يفسد نظامه وحا تقصر أيامه
فلما الملك السعيد عرف اللي قاله خاله لأمه راح قابض عليه هو كمان
وبعدين سابه هو الأمرا بعد ما أمه عنفته ولاطفته ولكن ده كان بعد ما كبرت عداوة الصالحيه ليه
الأمرا فقدوا ثقتهم في الملك السعيد خافوا من غدره بيهم ففكروا إنهم يسيبوا مصر يروحوا الشام لكنهم اتفقوا على إنهم يطلعوا له في قلعة الجبل ومعاهم مماليكهم وعساكرهم وأتباعهم فطلعوا له بالمنظر ده بعتوا يهددوه يقولوا له إنت أفسدت الخواطر وإتعرضت لأكابر الأمرا فإما إنك ترجع عن اللي إنت فيه وإلا حايكون لنا معاك شأن
لما سمع الملك السعيد الكلام ده خاف فقعد يلاطف الأمرا إتنصل من أفعاله وأقسم لهم إنه مش في نيته إنه يضرهم المقريزى
فى الغضون دي امر الملك السعيد بدفن جثمان أبوه الظاهر بيبرس فى دمشق بدل ما يرجعه مصر فاشترى نايب السلطنه فى الشام عز الدين أيدمر دار العقيقي جوه باب الفرج جنب المدرسة العادليه عملها مدرسه وبنى فيها قبة
طلع من القاهرة الامير علم الدين سنجر ابي خرص والطواشي صفي الدين جوهر الهندي دخلوا دمشق وإتشال جثمان الملك الظاهر من قلعة دمشق بالليل إتحط فى الجامع الأموي إتصلى عليه وبعد كده إتشال وإتدفن فى القبة فى المدرسه اللى اتبنت له
في شهر فبراير الملك السعيد حب يزور دمشق بعد ما إتمرد وخرج عن طاعته نايبها عز الدين أيدمر فخرج من مصر ومعاه امه وأخوه الملك نجم الدين خضر والأمرا والعساكر
فى دمشق لغى الملك السعيد المكوس السنويه اللى كان أبوه بيبرس فرضها على مزارع الشام بسبب الحرب ضد المغول
خاصكيته نصحوه إنه يبعد أكابر الامرا عنه فطلب من الاميرين قلاوون الالفي وبيسري إنهم يروحوا على مملكة كيليكيا مملكة أرمينيا الصغرى عشان يشنوا غاره عليها
فطلعوا الامرا على قليقيه على راس عشرتلاف عسكري وهم غضبانين من الملك السعيد من تصرفه ده
الامرا فى كيليكيه قرر الملك السعيد مع خاصكيته إنهم يقبضوا عليهم لما يرجعوا ياخدوا إقطاعاتهم يوزعوها على نفسهم
الامير كوندك نايب السلطنة كان مطلع على طلب الخاصكيه ورفض السماح لواحد منهم بأخد مبلغ كان الملك السعيد امر إنه يديهوله فاتخانق لاجين الزيني والخاصكيه مع كوندك وأهانوه وطلبوا من الملك السعيد إنه يعزله فسمع كلامهم وعزله فلما تم لهم اللى كانوا عايزينه راحوا لكوندك عشان يقبضوا عليه او يقتلوه لكن الامير سنقر الأشقر أنقذه منهم
لما رجع الأمراء من قليقيه راح لهم كوندك مع كام واحد من صحابه المغول وقابلهم عند المرج الاصفر وقالهم على اللى حصل من خاصكية الملك السعيد فى حقهم وحقه وقال لهم الملك السعيد ناوي يقبض عليكم لما ترجعوا مصر وانه مش حا يعتق اى واحد من الامرا الكبار إدى أخبازكم لمماليكه الخاصكيه فغضب الامرا أشد الغضب أقسموا إنهم يتعانوا مع بعض لوضع حد للحاجات دي المقريزى السلوك إياس
الامرا بعتوا للملك السعيد يعرفوه إنهم فى المرج الاصفر وقالوله إن الامير كوندك إشتكى ليهم من لاجين الزيني شكاوي كتيره وطلبوا منه إنه يبعتهولهم فى المرج عشان يشوفوا إيه الموضوع
لكن الملك السعيد ما أبداش إهتمام بطلبهم وبعت جواب للأمراالظاهريه اللى كانوا معاهم إنهم يسيبوهم يروحوا له
لكن الجواب وقع فى إيد كوندك فاخده ووراه للامرا الصالحيه فسابوا المرج ومشيوا على طول هم متفقين على إن الملك السعيد أسرف وأفرط فى سؤ الرأي وأفسد التدبير
الملك السعيد حس بالخوف من اللي حصل فبعت لهم الأمرا سنقر الأشقر سنقر الأستادار عشان يقنعوهم بالرجوع
لكن الأمرا رفضوا يرجعوا فزاد خوف الملك السعيد وإترددت الرسل بينه وبينهم لغاية ما طلبوا منه في الأخر إنه لازم يبعد خاصكيته وقالوله إبعد العيال الخاصكيه اللي لعبوا بدماغك وطلعهم من عندك وإحنا نيجي ونتفق معاك على المفيد فما وافقش كتب لهم إنه ما يقدرش يعمل كده بعت لهم امه مع الامير سنقر الأشقر عشان تسترضيهم بس ما نجحتش فى الوساطه إكمنه رفض تاني إنه يبعد خاصكيته بعد ما صحابه قالوله كل اللي عايزين من إبعادنا عنك إنهم يتمكنوا منك ويعزلوك من الملك
الامرا والعساكر طلعوا على مصر فنصحه الامير علم الدين الحلبي إنه يلحقهم بسرعة قاله المصلحه انك تلحقهم خطوة بخطوة ما تخليهومش ياخدوا قلعة الجبل فأخد بالنصيحه طلع وراهم عشان يلحقهم قبل ما يوصلوا مصر بس رجع دمشق بعد ما مقدرش يحصلهم بعت امه على الكرك لم عساكر دمشق وصفد وطرابلس جاب شوية عرب من جبل نابلس طلع بيهم على مصر ابن إياس السلوك
فى مصر الامرا عز الدين أيبك الأفرم نايب قلعة الجبل أفطوان الساقى بلبان الزربقى لاجين البركخاى قفلوا أبواب القاهره وحصنوا قلعة الجبل اللى الامير قلاوون بعد ما وصل القاهره عسكر جنبها تحت الجبل الاحمر
وطلب منهم قلاوون إنهم يفتحوا أبواب القاهره عشان العساكر تقدر تدخل وتروح بيوتها
فنزله الامرا عز الدين الأفرم أقطوان لاجين البركخاى من القلعه عشان يكلموه يعرفوا إيه اللى حصل فإتقبض عليهم إتفتحت أبواب القاهره فدخل بقية الامرا والعساكر حاصروا القلعه التي إتحصن جواها الامير بلبان الزربقى
الملك السعيد وصل بلبيس وهناك خانوه العساكر الشوام العرب سابوه رجعوا دمشق ما حدش فضل معاه غير المصريين مماليكه من الأمرا الكبار ما حدش فضل وياه غير سنقر الأشقر بس حتى سنقر كمان فارقه عند المطريه
اتمكن الملك السعيد من دخول قلعة الجبل من غير ماحد يشوفه بسبب الضباب اللى كان يوميها مالى الجو
لما الأمرا عرفوا إنه دخل قلعة الجبل رجعوا حاصروها تاني
ونزل الأمير الزربقي من القلعه وانضم للأمراء الثايرين بعد ما إتخانق ويا لاجين الزيني وبدأ المماليك يتسربوا واحد ورا واحد من القلعه بما فيهم لاجين الزيني سبب المشاكل إنضموا للامرا
طلع الملك السعيد بلكونة برج الرفرف قعد ينادي على الأمرا يا أمرا أرجع لرأيكم مش حا أعمل غير اللي تقولوه
لكن ماحدش رد عليه
استمر حصار قلعة الجبل اسبوع اشترك في الحصار ده عدد كبير من أكابر الأمرا بما فيهم أبو مراته سيف الدين قلاوون
وفي الأخر بعت الملك السعيد الخليفه الحاكم بأمر الله أحمد للأمرا يقولهم يا أمرا إيه غرضكم فرد الأمرا يخلع الملك السعيد نفسه من الملك ونولي اخوه لإن لأبوه أمانه في رقابينا إننا ما نقتلهوش وان كان ما يصلح نمشيه الكرك فيخلع نفسه ويتوجه في دعة الله على الكرك وهو آمن على نفسه وحريمه
فى أغسطس إستسلم الملك السعيد لمطلب الامرا وخلع نفسه
وبعد أن أقسم إنه حا يقعد في الكرك مش حا يكاتب النواب وإنه مش حا يحاول يستميل العسكر طلعوه طوالي على الكرك في صحبة الأمير بيدغان الركني
فكات مدة سلطنته من يوم وفاة أبوه الظاهر بيبرس ليوم خلعه سنتين وشهرين وتمن تيام
بعد ما إترحل الملك السعيد على الكرك إقترح الامرا تنصيب الامير سيف الدين قلاوون سلطان على مصر توابعها لكن رفض قالهم أنا ما خلعتش الملك السعيد طمعا فى السلطنة والأولى إن الامر ما يخرجش عن ذرية الملك الظاهر
ده لإن قلاوون كان مدرك أن معظم العسكر كانوا من الظاهريه وإن القلاع كات فى إيدين نواب الملك السعيد
جابوا سلامش اخو الملك السعيد وكان لسه عيل صغير عنده بتاع سبع سنين نصبوه سلطان عينوا الامير عز الدين الأفرم نايب للسلطنه والأمير قلاوون أتابك والحاكم الفعلي للبلاد
وبعد مية يوم بعد ما قلاوون نظم نفسه وسيطر على زمام الامور عزل سلامش رحله هو كمان على الكرك بحجة إن الحكم ما يستقمش إلا براجل كامل بقى هو السلطان
فى مارس إتوفى الملك السعيد فى الكرك وعمره بتاع عشرين سنة بعد ما جاتله حمى بعد ما وقع من الحصان هو بيلعب الكورة
ونقلت امه جثمانه على مصر وإتدفن فى القرافة الصغرى لكن اتقال كمان انه اتدفن فى تربة ابوه فى دمشق ابن إياس
كان الملك السعيد شاب وسيم شكله جميل كان على النقيض من أبوه الجد بيميل لقعدات الفرفشه والشرب مع خاصكيته لكن المصريين كانوا بيحبوه لإنه كان إبن محبوبهم بيبرس إكمنه كمان كان معروف بالمودة والكرم وحب العدل وكرهه لسفك الدم المصريين زعلوا عليه جدا إتقهرت عليه مراته اللى كات بنت قلاوون عيطت عليه عياط جامد فضلت مخلصه له ما إتجوزتش بعده
قلاوون كمان بين حزن كبير على الملك السعيد قعد مكتئب فى صوان العزا اللى عملهوله فى إيوان قلعة الجبل وصلى عليه صلاة الغايب مع إن المصريين العامه اتهموه بإنه سمه
الملك السعيد كان خلف ولد من محظيه قبل خلعه بشويه
الرنك الأسد
بتبين عملات الملك السعيد أن الرسم الصح لاسمه هو بركة قان مش بركة خان
اتنقشت على عملات الملك السعيد أساميه وألقابه كده الملك السعيد ناصر الدنيا والدين بركة قان قسيم امير المؤمنين
ظهر اسم وألقاب أبوه الظاهر بيبرس كده الملك الظاهر قسيم أمير المؤمنين
المقصود بأمير المؤمنين الخليفه العباسى اللي كان مقيم في القاهره
ألقاب ومصطلحات مملوكية جت فى المقاله