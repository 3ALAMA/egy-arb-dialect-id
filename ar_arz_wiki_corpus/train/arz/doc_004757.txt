وزير الخارجيه
وزير الخارجيه هوا رئيس الديبلوماسيه فى دولته ووزير الخارجيه بيكون مسئول عن اى حاجه تخص دولته براها مع التنسيق مع بعض الوزارات التانيه اللى الثقافه فى موضوع الملحقين الثقافيين الدفاع فى الملحقين العسكريين الهجره لو الدوله فيها وزاره للهجره انما الادارات اللى خاصه بالسفارات القنصليات فبتكون تابعه للخارجيه بشكل مباشر
السفارات بتكون مهمتها الاعمال السياسيه بين الدول على جميع المستويات ده طبعا فى حالة التمثيل الديبلوماسى الكامل اللى بيكون ليه اكتر من دور بيبدا من السفير اللى بيتعامل على انه ممثل دولته لحد الموظفين اللى شغلتهم انهم يقرو جرايد الدوله يشوفو برامجها اعمالها الفنيه علشان لو فيه اساءه لدولتهم يعرفو رؤسائهم عشان ياخدو الاجراءات المناسبه
القنصليات بتكون تابعه للخارجيه برضه لكنها مابتكونش ليها دور ديبلوماسى انما بيكون دورها اجتماعى بانها تراعى مصالح الرعايا اللى موجودين على ارض الدوله