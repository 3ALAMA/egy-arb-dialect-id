لغه قبطى
القبطي هو المرحله التالته من اللغات المصرية اللى اتكلمها المصريين طول التاريخ كانت مكتوبة بحروف من اصل يونانى ديموتيكي مصري
ودلوقتي بقت بتستعمل بس فى الصلوات بتاعت الكنيسية القبطية وخصوصا اللهجة البحيري ليها كمان تاثير كبير على اللغة المصري الحديثة العامية المصرية بعني زي بقيت اللغات اللى ماتت لكن مانتهتش بشكل كامل
بيمتد تاثيرها على مستوى الكلمات المصرية الحديثة اللى اصلها قبطي كمان على مستوى المورفولوجي والفونولجي والسينتاكس او النحو الصرف الصوتيات
مش بس كدا دا كمان تاثيرها امتد بشكل محدود للغات التانية زي كلمة تمساح فى العربى القياسى الحديث كلمة طوبة وبعض الكلمات اليونانية حتى الاسبانية الروسية
اللغة القبطية بيصنفها العلما ضمن عيلة اللغات الافرواسيوية تنتها مستعملة لحد القرن السبعتاشر خصوصا فى القرى البعيدة استخدم المصريين الحروف اليونانية عشان يكتبوا لغتهم القبطية بس زودو عليها حروف مصرية من الديموطيكي علشان مالقوش ليها مقابل فى الحروف اليونانية
فى ناس يتدعي دلوقتي ان اللغة القبطي ماماتتش لسة ان فى عيلات مصرية لسة بتتكلم قبطي لحد دلوقتي
القبطي لغة ليها لهجات كتيرة بس اهم اللهجات دي هى البحيري الصعيدي الطيبي نسبة لطيبة العاصمة القديمة بتاعت مصر
القبطي دلوقتي مالوش اى صفة رسمية فى مصر مع انه اللغة الاساسية للصلاه جوه الكنيسة القبطية الارتودوكسية الكنيسة القبطية الكاتوليكية
القبطي لغة المصريين تاريخيا ماكنش ليه انتشار كبير بره مصر ماعدا فى بعض الاديرة الموجودة فى النوبة
التاثير الاعظم للقبطي كان على اللغة المصرية الحديثة على مستويات المورفولوجي الفونولجي السينتاكس وكمان فى الكلمات الكتيرة اللى من اصل قبطي اللى لسة بتستعمل لحد دلوقتي فى مصر
القبطي كان بيتكتب بالالف به القبطية واللي جاية تقريبا كلها من الالف به اليوناني مع تزويد سبع حروف مصرية جاية من الديموطيكي
المصريين بدأو يكتبو لغتهم بالحروف اليوناني قبل المسيحية ما توصل لمصر تحديدا فى نهاية العصر البطلمي
تتكون الالف به القبطية من حرفا منها اصلها ديموطيكي حرف اصلها إجريجي كمان الحرف السادس اللى مابيدخلشي فى تكوين الكلمات بيستعملوه كرقم
البابا كيرلس الرابع بابا اسكندريه المشهور ابو الاصلاح عمل تغيير لنطق الحروف القبطية خلاها تمشي مع النطق اليوناني للحروف فى محاولة منه للتوحيد بين الكنيسة القبطية الكنيسة اليونانية ودا سبب تغيير نطق اغلب الكلمات القبطية ظهور أصوات فونولوجية ما كانتش موجودة قبل كدا ما نطقهاش المصريين طول عمرهم زي حرف ال وحرف ال
وشوية شوية ضاع اتنسى النطق المصري الاصلي خاصة فى وجه بحري انما لسه فى كنايس أديرة كتير فى الصعيد بتستخدم النطق القديم
طريقة النطق الجديدة دي اتسمت اللفظ الحديث طريقة النطق الاصلية اتسمت اللفظ القديم على الرغم من فشل محاولة التوحيد بين الكنيستين اليونانية والمصرية لسه اللفظ الحديث بيتدرس لحد دلوقتي فى الكلية الاكليريكية بيتصلى بيه فى الكنايس
فيه محاولات ضعيفة دلوقتي لتدريس النطق الاصلي للغة اعادة احياءه بالاعتماد على اللهجة الصعيدي