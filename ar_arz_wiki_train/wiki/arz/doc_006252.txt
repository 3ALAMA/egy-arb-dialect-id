هيكتور
هيكتور او هكتور فى الميثولوجى اليونانى كان امير طرواده قائد جيشها وأهم ابطالها فى حرب طرواده اللى فضلت لمدة عشر سنين بطل من ابطال ملحمة الالياذة لهوميروس
هيكتور كان مشهور بفروسيته شجاعته ذكائه مهارته بترويض الحصانه
كان الابن الاكبر للملك بريام ملك طرواده ولى العهد من بعده كان اخوالأمير هيلينوس توأم الاميرة كاساندرا والأمير ديفوبوس والأمير بارساللى اتسبب بالحرب لما خطف هيلن اللى كانت اجمل واحلى واحده فى العالم
بيعتبر هيكتور اول العظماء التسعه فى التاريخ اليونانى القديم مش بس عشان شجاعته مهارته الحربية بس كمان عشان اخلاقه طبيعته الطيبه
هيكتور مكانش موافق على الحرب شاف ان استهتار اخوه بارس تسببه فى حرب كبيره بين بلاده اليونانيين عشان هرب مع هيلين دى مشكلة اخوه لوحده ومش عشان هو امير يتسبب فى حرب كبيره ممكن تقضى على البلد وعشان كدا راح بارس اتفق مع مينلاوس انهم يتبارزوا راجل لراجل ومفيش داعى لحرب بين الجيشيين وان اللى يكسب يعيش يفضل مع هيلين ودا اللى حصل فعلا
بدئت المبازه بينهم عشان بارس مكنش ليه خبره فى الحرب او المبارزه ميلاونس ليه خبره كبيره فى المواضيع دى كان بارس خسران حيتقتل دا خلى الالهه افروديت اللى كانت سبب ان بارس يروح يهرب مع هيلين تتدخل تحمى بارس وتخفيه من ادام مينلاوس اللى كان حيقتله وبكدا ميلنوس قال انه انتصر بس تدخل بانداروس حفيد الملك بريام اللى بارس يبقى خاله ضرب سهم على ميلانوس ودا خلى الحرب تقوم مره تانيه
بدئت الحرب الهجامات بين الجيشين وفى مرة تراجع جيش طرواده جامد دا خلى هيكتور لازم يتدخل والا البلد تقع فى ايد اليونانيين فقرر انه يشارك فى الحرب يقود هجوم مضاد وجهز نفسه وهو طالع للجيش راحت مراته اندروماك وهى شايله ابنهم استياناكس واقفها ادام الباب وفضلت تترجاه انه ميطلعش عشان خايفه عليه بس هيكتور كان عارف انه لو مطلعش البلد عرش ابوه حيقعوا واليونانيين حيسيطروا على المملكة حيقتلوا مراته ابنه وبقيه العيله الحاكمه او على احسن تقدير يخلوهم عبيد عنهم عرف يقنع مراته بكدا وقالها انه مش عايز يحارب ومش موافق على الحرب بس هو دلوقتى لازم يشارك فيها خصب عنه عشان البلد وانه مش حيموت قبل ما معياد موته ما يجى
وهو طالع لمعان الخوذه بتاعته خوف ابنه ستيانكس عيط فرجع هيكتور لمراته وابنه وحضنهم وباسهم ودعى زيوس انه يحفظهم ويخلى ابنه يكبر ويبقى اشجع منه بمراحل وراح طالع للجيش وقدر يعمل هجوم مضاد ناجح ضد اليونانيين كسب قى معارك كتيره فضل قائد الجيش لمدة عشر السنيين طول فتره الحرب
بعد عشر سنين من حصار طرواده مافيش نصر زادت المشاكل بين الملك اجاممنون قائد الجيش اخو ميلانوس ما بين اكليس البطل اليونانى واللى كان من الابطال اللى بيشاركوا فى الحرب فى صف اليونانيين
المشاكل زادت جامد بين الاتنيين لما اجاممنون عامل وحش لواحده من السبايا الطرواديات اللى هى بيرياسيس بنت عم هيكتور واللى وقعت فى الاسر فى الحرب
اجاممنون قرر ياخدها ليه بالعافيه دا معاجبش اكليس اللى وقع فى حبها عشان مشاكل قديمه ما بينه وما بين اجماممنون قرر انه مش حيشارك فى الحرب ولا يقود عساكره فى اى معارك تانيه لحد ما اجاممنون يعتذرله
ودا اللى حصل فعلا وبدا اليونايين يخسروا جامد خساريهم تزيد
دا خلى بتروكلوس ابن عم اكليس وصاحبه قريب منه جدا يسرق درع سلاح اكليس ويبلسهم ويستغل الشبه بينه وبين اكليس ويخرج للجيش يقودهم ضد الطرادويين بقيادة هيكتور عشان يرفع من معناويات الجيش اليونانى اللى راحت بسبب الخساير اللى وراه بعد دى
فى المعركه لما شاف بتروكلوس اليونانيين بيهربوا وبيرجعوا من ادام هيكتور وقتله لعدد كبير منهم راح ليه بارزه راقب الجيشيين المبارزه ما بين ابطال الجيشيين قتل هكتور بتروكلوس اللى كان فاكره اكليس واحبط الروح المعنويه لليونانين جامد ان بطلهم اللى مش بيقهر اكليس اتقتل بس بعد ما قلعوه الخوذه دروعه اكتشفوا انه بتروكلوس مش اكليس وصل الخبر لاكليس باللى حصل فغضب جامد واتعصب قرر ان محدش حيدفن جثه بتروكلوس لحد ما ياخد ثراه من هيكتور
قرر اكليس يشارك فى الحرب تانى راح داخل المعركه وقتل عدد كبير من الطرواديين اللى كانوا مابينه ومابين هيكتور
اكليس كان متعصب بشكل غير طبيعى دا خوف ناس كتيره بما فيهم هيكتور اللى لقى اكليس بيجرى نحيته زى المجنون هرب وفضل اكليس يطارده حولين سور طرواده تلات مرات لحد ما هيكتور سيطر على اعصابه قرر انه يواجه اكليس
اخو هيكتور دوفيوس قرر يساعد اخوه يشيل له الرماح يفضل جنبه ادام اكليس
هيكتور طلب من اكليس انه لو خسر ومات ان اكليس يرجع جثته لاهله بس اكليس رفض المناقشه راح حادف رمحه ناحيه هيكتور اللى قدر يفلت منه راح هو كمان حادف الرمح اللى فى ايده نحيه اكليس اللى اتصاب فى درعه بس مائثرش فيه كان جاى ناحيه هيكتور ولما بص ناحيه اخوه عشان ياخد منه رمح كمان اتدخلت الالهة اتينا اللى كانت فى صف اليونانيين خفت اخوه من ادامه وقتها عرف هيكتور ان ساعة موته جيت ان الالهه وقفاه فى صف اكليس ضده
فراح مطلع سيفه دخل فى مبارزه مع اكليس
اكليس لاحظ فى درع هيكتور نقطة ضعف عباره عن شق صغير فى الرقبه فراح طعن هيكتور فى رقبته ووقعه خلى هيكتور يموت موت بطىء عشان يتعذب فطلب هيكتور من اكليس انه مايمثلش بجثته بعد ما يموت طلما بيعذبه بموته بس اكليس ماوفقش قاله انه حيمثل ويشوه جثته شرح له حيعمل ايه بالظبط فى اخر انفاس هيكتور راح قايل لاكليس ان بارس أبولو بقيه الالهه اللى فى صف الطرادويين حينقموا منه وياخدوا بتاره
مات هيكتور وراح اكليس رابط رجله فى عربيته الحربيه فضل يجره حولين اسوار المدينه محدش من الطرواديين من الخضه المنظر استجرىء يروح يحاول يجيب جثه اميرهم قائدهم
بعد كدا اكليس اخد جثة هيكتور عنده خلاها عنده يوم لحد ما الآلهة جيتله قالوا له انه لازم يعمل الحاجه الصح ويرجع الجثة لاهل هيكتور فعلا قرر انه يعمل كدا جاه الملك بريام لمعسكر اكليس بعد ما الالهة قاليتله ان اكليس وافق انه يرجعله جثة ابنه حميته انه يوصل لخيمة اكليس منغير ما حد يتعرضله لما رشوا عليه ماده تخلى كل اللى يقابله ينام معدا اكليس
ورجع اكليس جثة هيكتور اعترف بشجاعته وقوته ادى للطردويين هدنه كام يوم لحد ما مراسم الدفن والعزا تخلص وبعدين يبتدوا يحربوا تانى
الهدنه دى شملت قوات اكليس وقوات الجيش اليونانى كله
هيكتور معروف بأمير طروادة مروض الخيول بشجاعته وذكائه اللى شهد الكل عليها بما فيها اعدائه
وفعلا انتقم بارس لاخوه لما قتل اكليس بعد دخولهم المدينه بعد خدعة حصان طرواده