عصر النهضه
عصر النهضه او الرنيسانس بالطليانى الولاده الجديده مرحله ثقافيه او حركه بشريه ظهرت اول ما ظهرت فى ايطاليا فى القرن الاربعتاشر وصلت لذروتها فى القرن خمستاشر انتشرت بعد كده فى اوروبا
فى الفتره دى اتحررت العقول الفنون الجميله من القيود الدينيه اللى فرضتها مفاهيم فترة العصور الوسطى فيها اهتم الفنانين المفكرين بالفنون الافكار الاغريقيه الرومانيه القديمه اللى كانت سايده قبل ما تبدأ مرحلة التقهقر الانحطاط الثقافى اللى عمت فى عصور الظلام العصور الوسطى مش عشان تقليدها لكن لدراستها مناقشتها بحريه كحافز للنهوض التقدم
المواضيع الدينيه بقت بتترسم بتتنحت بحريه زى ما كان الحال فى عصور الحضاره الاغريقيه الرومانيه وبدأ التفكير الفنى الادبى العلمى يتخطى حدود الفكر الدينى الغيبى الضيق اللى كان مفروض عن طريق رجال الدين ديولهم فى العصور الوسطى
عصر النهضه كان اساس مفتاح اوروبا لدخول عصر التنوير من بعده عصر العلم الحديث
لما ابتدا عصر النهضه فى ايطاليا بقية اوروبا كانت فى مرحله ثقافيه انتقاليه
المجتمع الاوروبى وقتها كان بيختلف عن المجتمع الطليانى فى انه ماكانش مجتمع مدنى لاسياسى بالدرجه اللى كانت موجوده فى ايطاليا
القياده الفكريه فى اوروبا كانت وقتها متمركزه فى الجامعات اللى كانت بتسيطر عليها الكنيسه سيطره كامله عشان كده كل المواضيع المناقشات اللى كانت بتعملها الجامعات دى وقتها كانت ليها طبيعه لاهوتيه دينيه
تاريخ اوروبا ممكن يتقسم لتلت مراحل التاريخ القديم ده مرتبط بالعصور الاغريقيه الرومانيه العصور الوسطى دى سادت من وقت سقوط الامبراطوريه الرومانيه لغاية القرن الاربعتاشر العصر الحديث ده بيبدأ من نهايات القرن الاربعتاشر بعصر النهضه
فى عصر النهضه التفكير الفن الادب النظره العلميه اتغيرو
فى النحت مثلا اعمال مايكلانجلو بتختلف بدرجه كبيره من جهة الفكره التنفيذ عن الاعمال اللى كانت بتتنحت فى القرن الاتناشر التلتاشر
فى الرسم لوحات رفائيل مالهاش مثيل فى رسومات القرن التلتاشر لا فى الاسلوب لا فى المواضيع
فى الكتابات التاريخيه فرانسيسكو جيوشياردينى عالج التاريخ فى كتابه تاريخ ايطاليا على اسس موضوعيه بعيده عن التدخل الالاهى فى سير حركة التاريخ تطور الاوضاع السياسيه العسكريه على عكس مؤرخين الحوليات بتوع الفتره اللى سبقت القرن اربعتاشر
فى النظريه السياسيه ميكيافيللى كتب دراسه تحليليه عن المجتمع التدبيرات السياسيه عن طريق متابعه دقيقه موضوعيه لحركة المجتمع الفعليه زى ما هى مش زى ما المفروض تكون زى ما كان كتاب العصور الوسطى بيعملو
فى البنا الهندسه المعماريه كنيسة پازى اللى صممها برونيليشى مالهاش مثيل فى العصور الوسطى من حيث الحجم الاضاءه التناسب الوظيفه غيرهم
النظره للعلم الدراسات العلميه هما كمان اتغيرو فى الطب مثلا اندرياس ڤيساليوس جيرولامو فراكاسترو استخدمو تكنيكات جديده فى الملاحظه التشريح اكدو ان دراسة جسم الانسان نفسه هى اللى بتوصل لفهم الامراض اللى بتصيب الانسان احسن الطرق لعلاجها مش السلطات الدينيه الطبيه القديمه
فى المجالات العقليه دى غيرها حصلت تغييرات جذريه فى ايطاليا المحصوره جغرافيا فى فتره قصيره نسبيا من نص القرن اربعتاشر لغاية نص القرن الستاشر
فى كل مجال ظهر مبدعين عباقره كبار مش على مستوى فترة متين سنه بس لكن على مستوى التاريخ البشرى كله
بطبيعة الحال ده ماكانش صدفه او بالحظ لكن لإن المجتمع اللى عاشو فيه اتطور خرج من الحيز الدينى الغيبى بقى يشجع المبدعين على التفكير انجاز اعمالهم بحريه
فى العصور الوسطى عصر النهضه الاصح انه يتشار لايطاليا كجمهوريات مش كدوله واحده
ايطاليا بالشكل المعروف النهارده ماكانتش موجوده لغاية نص القرن تسعتاشر بعد ما اتوحدت الجمهوريات الايطاليه مع ممالك بيدمونت سردينيا
المدن الطليانيه الكبيره فى العصور الوسطى كانو موانى جنوه فنيسيا بيزا امالفى
الموانى دى كانت عايشه على التجاره مع بيزنطه شرق جنوب البحر المتوسط