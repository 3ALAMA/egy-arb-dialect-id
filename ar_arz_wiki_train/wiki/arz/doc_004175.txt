مسيحيه
المسيحيه نسبه للمسيح هى دين توحيدى متأسس على حياة تعاليم يسوع اللى ذكرت فى كتاب العهد الجديد الانجيل
المسيحيين أتباع المسيحيه بيؤمنوا بصفه عامه بأربع اناجيل بس فيه اناجيل ما بيعترفوش بيها زى انجيل يهوذا انجيل توماس انجيل برنابا بيؤمنو بان يسوع هو الله المتجسد وانه هو المسيح اللى اتنبئت بيه التوراه كتاب العهد القديم لكن اليهود ما بيأمنوش بيه
المسيحيين بيؤمنوا بإن يسوع المسيح هو الاستاذ المثل الاعلى فى الحياه اللى بيسودها الخير
يسوع حسب اعتقادهم هو الله ظهر فى شكل انسان وهو الاقنوم الثاني من التلات اقانيم اللى مع بعض يكونوا اله واحد وده بحسب اعتقادهم يخلي يسوع اله كامل لاهوت وفي نفس الوقت انسان كامل ناسوت وكمان بيؤمنوا أن يسوع اتولد من العذراء مريم بطريقة إعجازية
وخلال حياته على الارض عمل معجزات وعجايب كتير فى نفس الوقت بيعتبروه تجسيد للرب انه المخلص اللى اتعذب مات بعدين قام من تانى فى تالت يوم عشان يخلص البشريه من الخطيئه الأولى اكل ادم للتفاحه عصيانه امر الله
المسيحيين بيعتقدو ان يسوع طلع لملكوت السما متحد مع الله الآب لكنه بعت الروح القدس ثالث الأقانيم الإلهية عشان يساعد الناس انهم يمشوا فى الطريق الصحيح انه حا يرجع تانى للارض عشان يحاسب الناس حيين ميتين انه حايحاسب كل واحد على حسب اعماله فى الدنيا
المسيحيه بتتصنف على انها ديانه ابراهيميه زى الاسلام اليهوديه دلوقتى عدد اتباعها اللى أغلبهم كاتوليك تابعين لبابا الفاتيكان وصل لأكتر من بليون بنى ادم بيمثلو حوالى تلت عدد سكان العالم
المسيحيه اول ما ابتدت كانت فى حدود طايفه يهوديه فى شرق البحر المتوسط وكان الحوض الشرقي للبحر الابيض المتوسط هو المكان الرئيسي للمسيحية فى القرون الأولى وفضلت القدس أنطاكية الرها والإسكندرية عواصم الثقافة المسيحية قبل ما تتنقل النفوذ والتأثير لروما والقسطنطينية فى القرون الوسطى
عانت المسيحية فى البدايات من اضطهاد الامبراطورية الرومانية لكنها من القرن الرابع بقت هى دين الامبراطورية وكسبت ثقافة يونانية ورومانية أثرت فيها تأثير عميق وزي اى ديانة تانية ظهرت فى المسيحية طوائف كتير والكنائس بتتصنف فى ستة عيلات كبيرة اتزامنت الانشقاقات الأولانيه مع القرن الرابع لما انفصلت الكنائس الأرثوذكسية الشرقية عن الأرثوذكسية القديمة وبعدين فى سنه الانشقاق الكبير بين الكاثوليكية والأرثوذكسية الشرقية وبعدين البروتستانتية خلال القرن الستاشر اللى اتعرف باسم عصر الإصلاح وزي ما اتأثرت أثرت المسيحية فى الديانات التانية وليها بصمة واضحة فى الحضارة الحديثة وتاريخ البشرية فى المجالات المختلفه
عقيدة التثليث بتعتبر من اساسيات المسيحيه
وبتقول إن الله واحد ليه تلات اقانيم صفات او صور
صورة الاب اللى ظهر فى كلامه مع ابراهيم وموسى وغيرهم من الأنبياء اللى جم قبل يسوع
صورة الإبن اللى ظهر فى شخص يسوع المسيح
وصورة الروح القدس اللى ظهر فى شكل روح مرشد بيساعد الناس فى معرفة الحق وكمان كان بيساعد زمان فى التبشير بالمسيحيه عن طريق إنه ساعد التلاميذ والرسل اول ناس بشروا بالمسيحيه فى انه اداهم موهبة التكلم بلغات مايعرفوهاش انهم يعملوا معجزات زي شفاء المرضى
علشان كده المسيحيين دايما بيبتدوا وينهوا صلاتهم بجملة بإسم الاب والإبن والروح القدس الإله الواحد
امين
على مر التاريخ اتكونت تلت طوايف رئيسيه فى المسيحيه الاورتودوكسيه الكاتوليكيه البروتيستانتيه كمان ال انجيليه غيرها الكاتوليك هما اكتر عدد بين المسيحيين رئيسهم بابا الفاتيكان
الطوايف المذاهب دى بتتقسم داخليا لطوايف مذاهب مختلفه
اتباع كل مذهب طايفه بيعتقدوا انهم هما الصح
عادة كانت فيه مشاكل صراعات كبيره بين الطوايف المسيحيه عبر التاريخ حصلت عمليات قمع قامت حروب اهليه بينها اتقتلت فيها ناس كتيره
محاكم التفتيش اتأسست اصلا لمحاربة المسيحيين اللى الكنيسه الكاتوليكيه اعتبرتهم مهرطقين
من اشهر الصراعات الدمويه اللى حصلت فى العصر الحديث كانت الحرب الاهليه فى ايرلاندا ما بين الكاتوليك البروتيستانت
على عكس الكاتوليك البروتيستانت ماعندهمش بابا ما عندهمش قسسه نظامهم الكنسى بيختلف فى حاجات كتيره عن النظام الكاتوليكى
بصفه عامه بيعتبر البروتيستانت متطوريين متماشيين مع العصر الحديث اكتر من الطوايف التانيه لكن مذهبهم متقسم على كنايس طوايف كتيره بتختلف عن بعضها فى المفاهيم الطقوس
معظم الامريكان بينتموا لكنايس بروتيستانتيه
مكرم عبيد بطرس بطرس غالى من المصريين البروتيستانت المشاهير
اغلب المسيحيين المصريين بينتمو لكنيسه اسمها الكنيسه القبطيه الاورتودوكسيه المبنيه على تعاليم مارمرقس اللى دخل المسيحيه مصر فى القرن الاول الميلادى دى كنيسه ليها بابا لكن غير بابا الكاتوليك
الطايفه دى اللى بتؤمن بالمونوفيزيه اعتبرتها الكنيسه الكاتوليكيه البيزنطيه مهرطقه خارجه عن المسيحيه بسبب خلافات عن طبيعة المسيح ادت لإنفصالها
بتواجه الكنيسه دى مشاكل كتيره بسبب مواضيع اجتماعيه زى الجواز الطلاق ظهرت حركات بتطالب بتطويرها عشان تتماشى مع العصر الحديث فى سنة انشق عنها الأنبا ماكسيموس اسس كنيسه تانيه اسمها الكنيسه القبطيه الحقيقيه طايفة القديس أثناسيوس الرسولى
معظم البلاد اللى اغلبية سكانها مسيحيين نظام الدوله فيها سيكولارى لكن فيه بلاد نوع من انواع المسيحيه هو ديانة الدوله من الدول دى
المسيحيه الكاتوليكيه هى أكبر مذهب فى المسيحيه
الكاتوليك اكتر من نص المسيحيين اللى على مذاهب تانيه
عدد الكاتوليك فى العالم أكتر من مليار
أكتر الكاتوليك بيعيشوا فى جنوب امريكا اوروبا
بابا الكاتوليك هو بابا الفاتيكان اللى فى نفس الوقت أسقف روما
الكاتوليكيه اتزعمت الحركات الصليبيه فى العصور الوسطى ضد المسلمين اليهود المسيحيين المنشقين
المسيحيه البروتيستانتيه هى تانى اكبر المذاهب فى المسيحيه
الكنيسه البروتيستانتيه انشقت عن المسيحيه الكاتوليكيه بقيادة مارتن لوثر سنة
البروتيستانت ما عندهمش بابا لا قسسه لا أيقونات
المسيحيه البروتيستانيه انفصلت عنها حركات كنايس تانيه كتيره منها المسيحيه اللوثريه الكالفينيه البيرويتانيه الادفنسنتيه البينتيكوتالينيه غيرها
معظم المسيحيين البروتيستانت بيعيشوا فى امريكا اسكندنافيا
عبر التاريخ قامت نزاعات وصلت لحد نزاعات مسلحه حروب ما بين المسيحيين البروتيستانت المسيحيين الكاتوليك
رغم الانشقاق التمرد اللى حصل ضد المسيحيه الكاتوليكيه شارك البروتستانت فى اضطهاد تعذيب المفكرين الستات فى العصور الوسطى
بتنقسم المسيحيه الارتودوكسيه الشرقيه لعدد من الكنايس زى اليونانيه الروسيه المقدونيه الرومانيه الصربيه الاوكرانيه الالبانيه البلغاريه الجورجيه
معظم المسيحيين الارتودوكس الشرقيين بيعيشوا فى اليونان روسيا نواحيها
فى النوع ده من المسيحيه الايقونات الصلبان الطقوس القديسين بيلعبوا دور كبير
الكنايس الشرقيه ليها باباوات غير بابا الفاتيكان
الكنيسه الاشوريه بتعتبر نفسها بتنتمى للمسيحيه الارتودوكسيه الشرقيه لكن الكنايس التانيه ما بتعترفش بيها بتعتبرها كنيسه مهرطقه
الكنيسه المصريه القبطيه اتهمت هى كمان بالهرطقه اتفصلت اتطهدت
دير سانت كاترين فى سينا فى مصر بينتمى للطايفه دى
المسيحيه الاصوليه موجوده فى المسيحيه بكل طوايفها مذاهبها عادة المسيحيين الاصوليين متشددين بيحرموا حاجات اكتر من المسيحيين التانيين زى الموسيقى او الفرجه على التلفزيون او العلاج الطبى بينكروا نظرية التطور
الانجيل عندهم هو الكتاب الاساسى اللى بيعتمدوا عليه يستمدوا منه عقيدتهم بيأمنوا جامد بتفسيرات النبؤات الانجيليه
امريكا فيها كنايس اصوليه كتيره
البيوريتانيين وطوايف من المعمدانيين من اشهر الاصوليين المسيحيين
ظهرت برده حركات ومذاهب فيه كنايس اعتبرتها هرطقة رفضت الإعتراف بانها مسيحيه
اللى هى بتغير اساسيات العقيدة المسيحية زى ما بتشوفها الكنايس دى
زى الاريوسيه اللى كانت بترفض عقيدةالتثليث شهود يهوه اللى بيقولوا إن المسيح مش هو الله وغيرهم
الكنيسه الكاتوليكيه اعتبرت الكنيسه القبطيه المصريه كنيسه منشقه مع الكنيسه اليونانيه اعتبرت مذهب الكنيسه القبطيه اللى بيقول ان المسيح ليه طبيعتين هرطقه
كلمه مسيحيه جايه من كلمة مسيح بيختلف الاسم حسب اللغه فى الانجليزى مثلا الكلمه هى كريستيانيتى من كلمة كرايست
المسيحيين بيؤمنوا بكتاب اسمه العهد الجديد بيتكون من اربع كتب بيسموها اناجيل بيقروا معاها شوية اضافات زى الرؤى رسايل بولس كتاب العهد القديم اللى من ضمنه التوراه
الأناجيل الاربعه دول اسمهم انجيل متى انجيل مرقس انجيل لوقا انجيل يوحنا
فيه اناجيل تانيه مش متداوله بين المسيحيين ما بيأمنوش بيها منها انجيل يهوذا انجيل توماس انجيل برنابا غيرها
المورمونيين اللى بيعتبروا طايفه مسيحيه عندهم انجيل اسمه كتاب مورمون
تفسير الاناجيل بيتم حسب المذهب فيه مذاهب اصوليه زى البيوريتانيه طوايف من المعمدانيين الانجيليين بيؤمنوا بس باللى جه فى العهد الجديد القديم من غير اضافات خارجيه
مكان العباده بتاع المسيحيين اسمه كنيسه لكن المسيحى ممكن يصلى فى البيت او فى أى مكان
معظم الكنايس ليها برج متعلق فيه جرس
الصلاه الرئيسيه عندهم عادة يوم الحد
المسيحيين ما عندهمش مكان معين يحجوا ليه القدس اللى بيسموها بيت المقدس او أورشليم هى مكان الحج الرئيسى بتاعهم لإن فيها كنيسة القيامه مزارات بيربطوها بالمسيح
المسيحيين الكاتوليك الارتودوكس بيحجوا كمان لكنايس أديره فيها ايقونات او بقايا للقديسين اماكن تانيه بيعتبروها مقدسه لايمانهم بتجلى قديس فيها او رمز من رموز المسيحيه زى لوردس فى فرنسا
المعجزات تجليات القديسين الشفاعات الكرامات صلوات طرد الأرواح الشريره جزء مهم عند المسيحيين الكاتوليك الارتودوكس كنايسهم بتعترف تؤمن بيها
المسيحيه فى العصر الحديث بقت بتواجه مشاكل معضلات كتيره اهمها بطبيعة الحال التماشى مع التطورات الاجتماعيه الثقافيه العلميه
فى الغرب اللى حل فيه التفكير العلمى السيكولارى محل التفكير الغيبى الكنايس ما بقتش بتسيطر على حياة الناس المسيحيه هناك ما عادتش بتلعب دور فى تكوين مفاهيمهم الا فى مجتمعات محدوده جدا
فى الشرق الاوسط الكنايس لسه بتلعب دور كبير فى حياة المسيحيين
فيه انتقادات كتيره اتوجهت للمسيحيه
اليهود على وجه العموم ما بيأمنوش بإن المسيح جه
فيه مفكرين قالوا ان المسيح ما اتوجدش اصلا المؤرخ الالمانى برونو باور قال إن يسوع المسيح مجرد أسطورة تم اختراعها فى القرن التانى من اندماج وخلط اللاهوت اليهودى واليونانى والرومانى فيه مفكرين زى فولتير برتراند راسل اللى الف كتاب كامل اسمه ليه انا مش مسيحى غيرهم شافوا المسيحيه على إنها نظام لقهر الناس تغفيل عقولهم التحكم فى حياتهم نهب فلوسهم
فى العصور الوسطى عصور الظلام سيطرت الكنيسه على مقدرات الناس فى أوروبا قام نظام قمعى رهيب استبد بالناس اتحرقت ستات كتيره مفكرين بتهمة السحر الهرطقه اتطورت ادوات تعذيب مرعبه انشأت الكنيسه محاكم التفتيش اللى اتسببت فى قتل الاف الناس بأفظع الوسايل
انتقادات تانيه كتيره اتوجهت للحملات الصليبيه على الشرق فى العصور الوسطى اللى اتسببت فى قتل حوالى مليون عملت مدابح مريعه ضد المسلمين اليهود الأوروبيين اللى سمتهم الكنيسه مهرطقين مشاركة الكنيسه فى إبادة السكان المحليين فى جنوب امريكا اللى اتخيروا ما بين انهم يبقوا مسيحيين او يتقتلوا
فى العصر الحديث اتهمت كنايس بالضلوع فى موضوع الاطفال المهجرين انكشفت اعمال جنسيه مشينه مخله بالاداب قام بيها قسسه ضد اطفال اتسببت المواضيع دى فى مشاكل انتقادات كتيره
لكن فيه ناس قالوا ان الحاجات دى كات ضد تعاليم المسيحيه