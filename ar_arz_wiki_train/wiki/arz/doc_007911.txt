شعب
الشعب المواطنين او اهل البلد او الناس دى اسامى بتتقال على مجموعه من الناس بيعيشوا فى مكان او بلد واحدا بتتسمى الوطن
الناس دى بتجمعهم ثقافه واحدا عادات واحده او قريبة جامد من بعض
كل شعب او اهل بلد متميزين عن شعوب البلاد التانيه سواء باللغه او العادات والتصرفات شكل العلاقات الاجتماعيه اللى بتكون فى المجتمع دا او شكل الناس نفسهم
الشعب متصنف فى السياسه القانون والفلسفه وحاجات تانيه كتير
الشعب فى السياسه هما رعايا الدولة
كل نظم الحكم تقريبا خصوصا الجمهوريات بتقول انها بتحكم باسم الشعب الناس هما اللى بيختاروها
اول اللى استخدم نوعية الحكم دى هما اليونانيين اهل اتينا لما ثاروا على حكامهم عملوا حاجة زى الجمهوريه كدا اللى طبق حكم الشعب بشكل اوقع متطور شويه كانوا الرومان عملوا الجمهوريه الرومانيه
الجمهوريه بتعتمد على ان الشعب هو اللى بينتخب حكومته نواب البرلمان اللى بيمثلوه عند الحكومه المفروض يشوفوا مصالحه ويحموها ومن حق الشعب كمان زى ما اختار حكامه انه يعزلهم لما يشوف انهم مبقوش بيدافعوا عن مصالحه بيوفروا للناس حقوقهم
كل المذاهب السياسيه تقريبا زى الليبراليه والاشتراكيه فالليبراليه بتركز على انها تدى الشعب حقه فى تقرير مصيره وانه يعبر عن نفسه يختار حكامه يعزلهم اما الاشتراكيه فبتركز فى الاقتصاد وان الملكيه عامه للشعب الدولة المفروض ترعى مصالحهم
فى احزاب ديكاتوريه نظم ديكاتوريه خصوصا اللى بيبقوا بنظام الحزب الواحد بيدعوا انهم حزب الشعب مع ان هما فارضين نفسهم على الشعب محدش من الشعب اختارهم عشان يحكموا غالبا بيخدموا مصالحهم الشخصيه بس مش الشعب زى ما بيدعوا
فى دول فى القانون الجنائى بتاعها منها امريكا بيستخدموا فى الدعاوى الجنائيه المرفوعه باسم الشعب او المجتمع
ودا عشان بيعتبروا الشعب او المجتمع هو الدولة هو المتضرر الاساسى من الجريمة