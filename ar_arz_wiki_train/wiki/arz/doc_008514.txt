نيوروز
نيوروز او عصاب بالانجليزى هو مجموعه من الامراض السيكولوجيه او اضطرابات عصبيه وظيفيه بتأدى لعدم قدرة العيانين بيها على التكيف بدرجه ما فى ناحيه من نواحى الحياه
من الامراض دى الهيستيريا المخاوف المرضيه الوسواس القهرى القلق
بتنشأ الامراض دى من الصراع اللاشعورى بين الدوافع المتعارضه بالذات فى فترة الطفوله
العيان بالنيوروز النيوروزى او العصابى بيبقى محتفظ باستبصاره على عكس العيان بالسيكوز السيكوزى او الذهانى
الامراض العصابيه بيعالجها الدكتور النفسانى او دكتور الامراض العقليه
النيوروز عيا نفسى بتتصاب بيه ناس كتيره
الانسان العادى بيغضب بيحزن بيخاف بيصيبه الهم ممكن بدرجه كبيره ده شىء عادى لكن اذا المشاعر دى اتملكت الانسان بقى بيجتر العاطفه مش عارف يخلص منها ازاى مش عارف سبب خوفه او غضبه بطريقه تخليه مش قادر مثلا يشتغل فى الحاله دى بيبقى عيان بالنيوروز
الشخص النيوروزى شخص عادى لكن عاطفته متملكاه بطريقه وحشه بيبقى عارف انه عيان مجهد نفسيا لكن دريان بنفسه بالمجتمع اللى حواليه بس كل مشكلته انه مش عارف ازاى يخلص من العواطف دى
ده على عكس العيان بالسيكوز هو اللى بتسميه الناس الجنون
السيكوزى عادة قبل ما يوصل للحاله دى كان بيعانى من النيوروز لكن خياله خلق له عالم حاجات مش حقيقيه مش موجوه بكده حل مشكلته لكن للأسف بحل جنونى
النيوروزى بيحتفظ بوجدانه يعنى تعقله لكن السيكوزى عقله اتملى بخيالات فصلته عن المجتمع اللى حواليه ضاع منه الوجدان يعنى مابقاش دريان بنفسه
المساعده النفسيه التحليل النفسى ممكن يساعدوا النيوروزى لكن صعب معالجة السيكوزى بالطرق دى ده لإن الأولانى مدرك عارف هو بيعمل ايه بكده يقدر يحكى تفاصيل معاناته للدكتور النفسانى اللى بيعالجه بعكس السيكوزى اللى مش مدرك