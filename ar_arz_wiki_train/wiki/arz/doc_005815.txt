كرسى التغطيس
كرسى التغطيس او كرسى التغريق بالانجليزى كان الة تعذيب فى اوروبا فى العصور الوسطى بتتستخدم ضد الستات اللى بيتهموا بالسحر بمفهوم الويتشكرافت او الستات المشاغبات
كان عباره عن رافعه متعلق فيها كرسى خشب
حالة الجهل الإيمان بالغيبيات اللى كانوا منتشرين بين الناس فى اوروبا فى عصور الظلام كانت خلقت خرافات منها خرافة السحارات
كان فيه اياميها ناس متخصصين فى التعرف على السحرات مهمتهم التدوير عليهم اثبات التهم الخرافيه الموجهه ليهم
المتخصصين دول كان اسمهم صيادين السحرات كانت ليهم وسايل تخليهم يتعرفوا على السحارات كانت الوسايل دى احتيالات ألاعيب لتعذيب قتل الناس اللى مش على هوى السلطات الكنسيه
الإعتقاد فى السحرات كان منتشر فى عصور الظلام فى نواحى اوروبا لكن وصل لذروته فى القرنين الستاشر السبعتاشر بعد عصر النهضه
التغطيس كان من العمليات الاجراميه اللى بتم ضد الستات المش مرضى عنهم بتهمة السحر او الشغب
فيها كان بيتم تغطيس الست من دول مثلا فى قناه بعدين تطليعها عشان تقر تعترف انها سحاره فإذا ما قرتش يغطسوها تانى
الإعتقاد أياميها كان إن السحرات ما بيغطسوش تحت المايه لإنهم أخف من المايه إكمنهم سحرات فإذا قبت الست الضحيه من تحت المايه يبقى اثبات وافى بإنها سحاره اذا ما قبتش لا اعترفتش عملية التغطيس كانت بتستمر لغاية ما الست تموت او تعترف بإنها سحاره فى الحاله دى يولعوا النار يحرقوها او يشنقوها على شجره
بأى حال من الاحوال كانت الست بتموت بغض النظر عن انها قبت او ماقبتش او اعترفت او ما اعترفتش
بالنسبه للستات المشاغبات كانوا بيقعدوهم على كرسى التغطيس
بعد تعذيبهم نفسيا عن طريق تجريسهم فى الشوارع هما قاعدين على الكرسى فى الحماله اللى عادة كان ليها عجل كانوا بياخدوهم على ضفة قناه او نهر يقعدوهم على الكرسى تبدأ عملية تعذيبهم بتغطيسهم تحت المايه تطليعهم
بطبيعة الحال السحارات المشاغبات دول كانوا من الطبقات الفقيره ما كانش فيه بينهم ستات من الطبقه العليا الاغنيا
التعذيب بكرسى التغطيس شافه فى انجلترا وصفه كاتب فرنساوى اسمه فرانسيسكو ماكسيميليان فرانسوا فى بدايات القرن التمنتاشر
برغم عدم استعمال قانون تغطيس المشاغبات من مده طويله مادته القانونيه ما اتلغتش فى القانون الانجليزى
فى العصر الحديث فى سنة اتهمت منظمات حقوق الانسان السلطات الامريكيه بإنها استخدمت سيلة التغطيس فى تعذيب متهمين بالإرهاب عن طريق تغطيس روسهم فى المايه عشان يحسوا بالغرق يعترفوا او يقدموا معلومات