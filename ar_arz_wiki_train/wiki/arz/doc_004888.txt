شهدا كوردوبا
شهدا كوردوبا هى وقائع قصه كتبها قسيس كاتوليكى اسمه يولوجيوس عن مسيحى معظمهم رهبان كهنة كاتوليك كانو عايشين فى الاندلس فى جنوب اسبانيا تحت الحكم الاسلامى فى القرن التاسع اتعدمو فى الفتره مابين اولهم كان قسيس كاتوليكى اسمه بيرفيكتوس اخرهم كانت بنت اسمها لوسريتيا اشهرهم كان كان كاتب القصه واللي دعا للظاهرة دي القسيس يولوجيوس اللى اتعمل قديس بإسم سان يولجيو دو كوردوبا كان الاب الروحى لمعظمهم بالرغم ان فيه ناس منه مقبلوهوش عشان هو اللى كان بيشجعهم على شتيمة الاسلام شتيمة نبى المسلمين
الشهدا دول مااتعدموش بسبب دفاعهم عن المسيحيه فى حد ذاتها لكن بسبب مهاجمتهم للاسلام النبى محمد
القصه كتبها القسيس يولوجيوس الكوردوبى ماظهرتش فى كتب المؤرخين المسلمين او الفرنج اللى عاصروها فى كتب تاريخ حوليات سجلات قضاة كوردوبا مفيش ذكر عن قاضى أصدر احكام فى قضايا من النوعيه دى
اللى خلت مفيش مصادر لمقارنة الوقائع اللى ذكرها القسيس يولوجيوس من ناحيه تانيه ما اهتمش بالقصه المؤرخين الغربيين فى العصر الحديث لا دونتها الموسوعه البريطانيه فى نسخها المطبوعه
او زى ما بيقول الباحث تشارلز رجينالد هاينيز فى بحثه الاكاديمى عن الموضوع للأسف وقائع القصه متاخده من اللى شجعو على الظاهره ده نفسهم بالتالى ممكن يتشك فى ان فيها اختلاقات وضح هاينيز ان مفيش تسجيل واحد بيبين ان فيه مسيحيين اتعدمو بسبب دينهم عن طريق العرب فى اسبانيا قبل نص القرن التاسع
مع ان القانون فى الاندلس كان بينص على ان اللى يغير دينه ويسيب الاسلام او انه يشتم محمد نبي الاسلام يتعدم
بطبيعة الحال بغض النظر عن حقيقة القصه لازم يتاخد فى الاعتبار ان الأحداث حسب ما وصفها القسيس يولوجيوس عمرها أكتر من الف سنه فى فتره مظلمه انتشرت فيها الجهالات الخرافات الحروب الدينيه الصراعات مابين الكاتوليك المسلمين على مد مناطق النفوذ اتوجت فى اخر المطاف بالحروب الصليبيه اللى اتسببت فى قتل حوالى مليون انسان
فى القرن التاسع ظهرت حركات مسيحيه كان منها عقيدة القديس جيمس كومبوستيلا اللى كانت فى الاساس عقيده مسيحيه لكن قايمه على افكار ايبيريه قديمه
العقيده دى كانت بتؤمن بالتوأمه الالاهيه اعتبرت ان جيمس هو توأم للمسيح ان الرب بعت جيمس بتأييد من السما لنصرة الأسبان فى حربهم ضد المسلمين
الحركه دى لعبت دور كبير فى تأليب الاسبان على المسلمين كانت الاساس الروحى اللى قامت عليه حركة الاسترداد
فى سنة جيش مسلم من شمال افريقيا غزا شبه جزيرة ايبيريا وده كان بقيادة طارق بن زياد استولوا اول ما راحوا هناك على شبه جزيرة ايبيريا واخضعوها للحكم الاسلامي وسموا الحتة دي الاندلس وحكموها بالشريعة الاسلامية والمسيحيين واليهود كانوا بيتعاملوا على انهم ذميين وكانوا بيدفعوا جزية والشريعة كانت بتقول ان الهرظقة ضد الاسلام من مسلمين او ذميين عقوبتها الاعدام
المسيحيين كانوا بيحاولوا يتجنبوا يروحوا يدفعوا الجزية بتاعة كل شهر عشان طريقة الدفع كانت بتتم بطريقة مهينة وكان فيه منهم بيعتنقوا الاسلام عشان يحلصوا من الجزية وكمان عشان يهربوا من دفع عقوبات مالية من الكنيسة واللي كان بيبقى منهم كهنة ساعات زي الاسقف صامويل اللى اعتنق الاسلام واضطهد الكنيسة اللى كان بيخدمها وكان بيقبض على الكهنة وبيدفع اللى كانوا رعاياه الجزية وكان بيجبر منهم على اعتناق الاسلام
والقانون كان بينص على ان الجواز المختلط بين مسلمين مسيحيين المسلم لازم يكون هو الراجل والخلفة تكون كلها مسلمين زي ابوهم
المجتمع الاندلسى فى فترة الحكم الاسلامى كان بيتكون من عرب بربر اسبان المور بعد تأسيس الحكم الاموى اتضاف عنصر رابع من الجوارى العبيد اللى كانو بيض سود
لكن المجتمع كان مستقر بدرجة كبيره كان فيه تماذج مابين السكان فيه اسبان اعتنقو الاسلام اتسمو مولدين فيه ماعتنقوش الاسلام لكن اتبنو الثقافه العربيه اتسمو مستعربين
بطبيعة الحال الوئام السياسى الاجتماعى ما بين المسيحيين المسلمين ماكانش على هوى الكنيسه الكاتوليكيه اللى كانت أياميها بتحاول فرض نفوذها على كل نواحى اوروبا بالتالى كان من مصلحتها انتشار التعصب فى المجتمع الاندلسى مش التوليرانسيه التعايش
فى الظروف دى انتشرت روح التعصب مابين طوايف مسيحيه اسلاميه ظهرت عند طايفه من المسيحيين ظاهرة كانت موجودة فى المسيحية الشرقية وخصوصا ايام الامبراطورية الرومانية وهي السعي للإستشهاد اللى بتعتبر حاله فريده فى تاريخ الكنيسه اللاتينيه
بيقول تشارلز رجينالد هاينيز فى بحثه فى الموضوع ان مفيش شك ان يولوجيوس عمل كل اللى فى وسعه للتدخل التأثير على الاختلاط اللى كان شايفه حواليه مابين المسيحيين العرب
انه اتعمد انه يوتر العلاقات دى عمل اللى قدر عليه عشان يخلى التفاهم بين الجانبين مستحيل
لدرجة انه عشان يبعد المسيحيين الايبيريين من تعلم العربى جاب وياه من رحله عملها لمدينة بامبلونا كتب كلاسيكيه لفرجيل هوراس جوفينال أوغسطين
السلطات الاسلاميه فى الاندلس اياميها كانت عامله قانون بمعاقبة الاسبانى اللى يشتم مسلم حتى امكانية اعدامه لو اعتدى عليه بالضرب فى حالة شتيمة النبى محمد كانت العقوبه هى الاعدام بغض النظر عن اذا كان الشخص مسيحى او مسلم او غيره
نظام المحاكمات فى قرطبه كل الأندلس كان منظم كل صغيره كبيره كانت بتتسجل كلمه كلمه
القاضى كان بيسأل المدعى عليه بالتفصيل فإذا شاف ان الدعوى مش قانونيه كان بيقفل الجلسه بيطلب من المدعى عليه انه يخرج من الصاله
لو كلام المدعى او المدعى عليه مش مفهوم بالكامل القاضى كان بيفضل يسأل يستفهم يطلب منهم تفسير توضيح لكلامهم كل الكلام اللى بيتقال فى الجلسه كان بيتكتب فى سجل فى صالة المحكمه بحضور شهود
السجلات اللى كانت بتتدون كان اسمها محاضر ماكانش ممكن ان القاضى يطلع حكم من غير كتابة كل صغيره كبيره عن القضيه كل اللى قاله هو المدعى عليه الشهود كانت السجلات دى بيحتفظ بيها فى ارشيف
قبل ما تبتدي الأحداث ماكانش فيه حاجه بتشير لوجود عداوات مابين المسلمين المسيحيين فى الاندلس
فى سنة اسقف سيفييا اشبليه جان دى سيفييا مضا وثيقة مجمع كوردوبا ضد اعداء الكنيسه ماجاش فى المجمع ده سيره للاسلام
القسيس يولوجيوس اللى دعا للإستشهاد لمحاربة النبى محمد اللى سماه المسيح الدجال ما اتكلمش عن الاسلام قبل كإنه ماسمعش عنه لكن فجاءه بعد مازار دير لاير فى نافارا الفتره اللى عثر فيه على سيرة حياة النبى المشؤم ابتدا طوالى ينادى بالسعى للاستشهاد لمحاربة المسيح الدجال
بيقول يولوجيوس فى جواب بتاريخ نوفمبر اتحط فى كتابه الدفاع عن الشهداء لما كنت فى دير لاير قررت انى ابص على الكتب اللى فيه قريت كتب ماكنتش اعرفها فجاءه وقع فى ايدى كتيب صغير مؤلفه مجهول عن قصة نبى شؤم
مدرسة كوردوبا اللاهوتيه اللى كان بينتمى ليها يولوجيوس كاتب سيرته ألفارو مؤسسها كان رئيس دير ايسبراينديو كان يولجيوس الفارو بيعتبروه ابوهم الروحى كان كتب بحث فى عقيدة التثليث كدفاع عن المسيحيه ضد الهراطقه اللى كان اهمهم بالنسبه له الآريوسيين لكن فى البحث ده ماجابش سيرة الاسلام مع ان الاريوسيين بيتفقو مع المسلمين فى موضوع طبيعة المسيح كتير من الفيثوجوت اللى اعتنقو الاريوسيه فى اسبانيا كانو معجبين بالفكره الاسلاميه عن المسيح
دخول الاسلام اسبانيا الاسلام كفكر حاجه غير العرب او البربر ماكانش اختراق مفاجىء لكن كان عمليه بطيئه تدريجيه فالاغلب ان اللاهوتيين المسيحيين فى كوردوبا ماوعوش لحضوره لغاية نص القرن التاسع فإبتدو يحاربوه
القرن التاسع شاف تدفق اسلامى على كوردوبا مش بس بسبب غناها المادى الحضارى لكن كمان بسبب تأثير اسلام الشرق فيها فإتكونت جاليات اسلاميه حقيقيه من افريقيا الشماليه مصر سوريا العراق
يولوجيوس كتب مابين كتبه ذكرى القديسين وثيقة الاستشهاد الدفاع عن الشهدا
وفضل يحرض على شتيمة النبى محمد الاسلام يشجع على الاستشهاد
يولوجيوس ألفارو استخدمو نبؤات توراتيه رؤية دنيال فى نشر افكارهم لغاية ما اجتمع مجمع كاتوليكى ادان يولوجيوس نظريته عن الاستشهاد سلمه للسلطات
الموضوع ابتدى بحكاية القسيس بيرفيكتوس
ففى يوم من الايام خرج يوعظ كعادته لكن هو فى الشارع وقفوه عدد من المسلمين سألوه عن رأيه فى النبى محمد
سبب توقيف بيرفيكتوس سؤاله مش معروف لكن من المحتمل انه كان لتدخيله فى مشكله لسبب مجهول
القسيس اللى بطبيعة الحال كان عارف القوانين الساريه كان حذر فى رده طلب منهم انهم يحلفو انهم مش حايإذوه لو قال رأيه بالظبط
بعد ماحلفو قالهم كلام مسيحى دينى عن ظهور ناس بتدعى انها المسيح او انبيا وصف النبى بإنه دجال كذاب وصفه بأوصاف وحشه فإتغاظو منه لكن اكمنهم حلفو انهم مش حايإذوه سابوه يروح لحاله
لكن بعد شويه لسبب مش معروف ناس أخدوه على القاضى عشان يشوف حكايته ايه
القسيس بيرفيكتوس اللى كان عارف القانون العواقب لما وقف قدام القاضى سحب كلامه اللى قاله قبل كده لكن القاضى امر بحبسه لتكملة التحقيق بعد ما اتحبس شهر وقف تانى قدام القاضى لكن المره دى قعد يشتم فى النبى قال انا شتمت النبى حااشتمه اتهم النبى بإنه ساحر كذاب عاد زاد فى كلام وحش فحكم عليه القاضى بالاعدام فإتعدم فى ابريل سنة
بعد اعدام بيرفيكتوس معاقبة تاجر اسمه جون بالجلد التجريس على ضهر بغل ظهر راهب من دير تابانوس اسمه ايزاك
الراهب ده كان بيتقن اللغه العربى من نفسه راح للقاضى قاله انه عايز يعتنق الاسلام انه عايز يعرف حاجات عن الاسلام بعد القاضى ماشرحله شوية حاجات رد عليه بالعربى قعد يشتم فى النبى شتيمه وحشه لدرجة ان القاضى المذهول عيط ضربه على وشه فقاله الراهب انت بتضرب ده المعمول على شكل الرب
اياميها كان القانون فى الاندلس بيمنع تعذيب او ضرب المدانين اللى حايتعدموا
اتحكم على ايزاك بالاعدام بعد قطع راسه اتحرق جسمه اترمى الرماد فى النهر فى يونيه ده عشان اتباعه ماياخدوش جسمه يعملوله مقام يقولوا انه بيعمل معجزات يحولوه لقديس زى ماكانت العاده اياميها ففى الايام دى القديس كان فعال فى المنطقه اللى عاش مات فيها او اللى اتدفن فيها لكن رغم كده ده مامنعش ظهور قصص عن معجزات عملها ايزاك بعد اعدامه
انتشر الموضوع بقى ظاهره اتعدم رهبان كهنة بنفس الطريقه المسلمين نفسهم بقو مستغربين من ان الناس دى بتضحى بحياتها بسهوله من غير مايكون فيه صراع عسكرى مباشر يستحق التضحيه
الظاهره دى حصلت بعد كده بطريقه تقريبا مشابهه فى مدابح اليهود فى الراين لما كان المسيحيين بيهاجمو المجتمعات اليهوديه فى منطقة الراين قت الحمله الصليبيه الاولى عشان يجبروهم على اعتناق المسيحيه فكان اليهود بيشتموهم هما المسيح بأفظع الشتايم بيفضلو انهم هما عيالهم يتقتلو عن انهم يتعمدو
لكن فى حالة شهدا كوردوبا ماكانش فيه هجمات مسلحه او اجبار لإعتناق دين زى فى حالة يهود الراين
فى الفتره دى المسيحيين فى اسبانيا كانو بيتمتعو بحريه دينيه معتبره ماحصلش ان مسيحى اتعدم بسبب دينه ماكانش فيها اضطهاد ضد المسيحيين بطريقه تبرر الانتحار التضحيه بالنفس فوق كده الموضوع ماكانش بيحصل غير فى كوردوبا معظم الضحايا كانو كهنه رهبان راهبات فى الغالب كانو متأثرين بقراية سماع قصص دينيه عن حياة القديسين الاوائل اعمالهم العجيبه معجزاتهم
الظاهرة دى كان اللى بيشجع عليها بيروج ليها القسيس يولوجيوس
لكن بإستثناء التاجر جون اللى مااتعدمش لكن اتعاقب بالتجريس هو قاعد بالمشقلب على ضهر بغل كل اللى اتعدمو فى المرحله الاولانيه كانو كهنه رهبان لكن الموضوع اتنقل بعد شويه لبنات ستات ناس عاديين
فلورا كانت بنت راجل مسلم ام مسيحيه نشئت مسلمه لكن بقت مسيحيه زى امها تمن سنين قبل الاحداث دى هربت من البيت استخبت عند مسيحيين لغاية ما سلمت نفسها لأخوها اللى كان بيدور عليها بعد ماحاول يقنعها بالرجوع للاسلام من غير نتيجه اخدها للقاضى اللى حكم عليها بالضرب سلمها لأخوها لكن هربت تانى قابلت واحده اسمها ماريا كانت اخت قسيس اسمه والابونسوس كان اتعدم بسبب شتيمة النبى
فلورا ماريا قعدو يشتمو فى النبى اللى فى الحقيقه تقريبا ماكانوش يعرفو عنه حاجه لكن القاضى مارضاش يعدمهم فسجنهم لكن اخو فلورا طلب من القاضى اعادة التحقيقات لكن فى التحقيقات فضلت برضه تشتم فى النبى فرجعت السجن تانى فى السجن هى ماريا قابلو يولوجيوس اللى هو نفسه كان مسجون بتهمة التحريض التشجيع على الخروج على القوانين بيتقال انه كان واقع فى حب فلورا فشجعهم على الاستمرار فى العمليه الانتحاريه فضلو يشتمو فى النبى لغاية مااتحكم عليهم بالاعدام فاتعدمو فى نوفمبر بعد ما وعدو يولوجيوس انهم بعد اعدامهم حايبقو يتشفعوله عند الرب عشان يطلق سراحه من السجن
من الصدف ان السلطات خرجت يولوجيوس من السجن بعد اعدامهم بست تيام فأعتبر الموضع معجزه من المعجزات اللى كانت الناس فى الزمن ده متشوقه ليها
بعد اعدام فلورا ماريا اتعدم قسيس اسمه جوميسيندوس راهب اسمه سيرفوس ديى فى يناير بعدين حصل هدوء كإن كنيسة كوردوبا ابتدت تدرك خطورة الموضوع لكن الهدوء مادامش مده طويله ابتدا يظهر رجاله ستاتهم للمشاركه فى الانتحار
من الحكايات اللى حصلت ان فى سبتمبر اتنين مخصيين واحد فيهم اسمه سيرفو ديو التانى راهب اسمه روجيل اقتحمو جامع على مصليين قعدو يشتمو فى النبى محمد الاسلام فغضب المصليين المسلمين ما انقذش الاتنين غير القاضى اللى قبض عليهم حبسهم اتعدمو بعد كده
رغم كده فيه كذا واحد اتعدمو عن غير ارادتهم بسبب خيانات وشايات منهم القسيس ابونديوس اللى اتعدم فى يوليه راهب عجوز اسمه ارجيميروس اتعدم فى يونيه
القسيس رودريكوس كان ليه اخ مسلم بعد ما حصل نزاع بين اخوه ده واحد تانى حاول رودريكوس انه يتدخل عشان يصالحهم يفض النزاع لكن الاتنين اتقلبو عليه كان حايتقتل
اخوه اللى افتكر انه اتقتل قال ان رودريكوس اسلم قبل موته لكن اللى حصل ان رودريكوس خف اتعافى هرب لكن اضطر يرجع كوردوبا تانى قابل اخوه اللى وداه للقاضى عشان يحقق معاه بتهمة الارتداد عن الاسلام بعد مارفض يقول الشهاده اتسجن فى السجن قابل واحد اسمه سالومون اتصاحبو على بعض
القاضى حاول انه ينقذهم لكن رفضو ينطقو بالشهاده فإتعدمو فى مارس اترمت جثثهم فى النهر
جثة رودريكوس ظهرت على شط النهر اخدتها الناس دفنتها بقى قديس باسم سان رودريجو دى كوردوبا
بعد ما اسقف توليدو طليطله مات اختارو يولوجيوس عشان يحل محله لكن مااترسمش لأسباب مش معروفه جايز كان بسبب اعتراض السلطات الاسلاميه الحاكمه
فضلت العمليه شغاله لغاية ما اتعدم يولوجيوس فى مارس بتهمة التحريض الخروج على القانون
اخر الضحايا كانت بنت اسمها لوسريتيا اتعدمت فى مارس بعد اعدام يولوجيوس بأربع تيام
يولوجيوس اتدفن فى كاتدرائية اوفيدو اتعمل قديس بإسم سان يولجيو دو كوردوبا
اعدام يولوجيوس تم بعد محاولات لإنقاذه عملها قاضى كوردوبا واحد صاحبه مكانته عاليه فى كوردوبا
القاضى سأله ليه بيتعدى على القوانين بالشكل ده لكن بدل ما يبرر افعاله او يسحب كلامه رد عليه بشتيمة النبى الكلام اللى كان بيلقنه لأتباعه لكن رغم كده القاضى ماعاقبهوش عقاب جسدى اكتفى بحبسه على ذمة التحقيق وصاحبه قاله المهابيل المخابيل بيهرولو لرمى نفسهم فى التهلكه لكن انت ايه اللى مخليك تعمل كده
اترجاه انه بس يقول مجرد كلمة اعتذار تنقذه وعده بإنه بعد كده حايتسمحله بممارسة دينه زى ما هو عايز لكن يولوجيوس رد عليه بقوله لو بس يعرفو السعاده اللى مستنيانا فوق
وضح تشارلز رجينالد هاينيز ان فيه عنصرين فى القصه بيضحضو فكرة الاستشهاد أولهم هو ان الضحايا هما اللى اتسببو فى تعريض نفسهم للإعدام فى وقت ماكانش فيه اضطهاد ضدهم تانيهم ان تعريض نفسهم للإعدام بالطريقه دى بترفضه جهات مؤسسات مسيحيه زى كنيسة سميرنا مجمع إلفيرا المسيحى القديس كيبريان كليمينت السكندرى غيرهم بيعتبر حاجه ضد تعاليم روح المسيحيه
يولوجيوس كتب عن الأحداث مخطوطاته المحتفظ بيها فى اوفيدو بتعتبر المصدر الأصلى الوحيد الموجود عن الموضوع
تلميذه ألفارو كتب سيرة حياته
القصه ماظهرتش فى كتب المؤرخين المسلمين أو الفرنج بالتالى مفيش مصادر لمقارنة الوقائع رغم غرابتها مااخدتش حيز فى كتابات مؤرخين العصر الحديث
رغم ان يولوجيوس كان اللي ابتدى الموضوع وشجع الناس هو اللى كتب عن الأحداث ماظهرش فى نصوصه ان المسيحيين فى وقته كانو ممنوعين من ممارسة طقوس دينهم بحريه
بس في نفس الوقت كتب ان الجزية اللي كانوا المسيحيين بيدفعوها في الوقت ده كانت غالية اوي
الفاروس كتب ان الجزية الشهرية اللي كانت بتدفع كانت متحتملش ووزنها تقيل على رقاب المسيحيين