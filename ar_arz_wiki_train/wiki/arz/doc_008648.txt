علاء الدين كجك
الملك الأشرف علاء الدين كجك بن الناصر محمد بن قلاوون اتولد فى القاهرة إتوفى فى سرياقوس شمال القاهره
تانى اللى قعدوا على عرش السلطنة من ولاد السلطان الناصر محمد بن قلاوون سلطان الدولة المملوكية الأربعتاشر
الامرا بزعامة الامير قوصون الناصرى نصبوه سلطان سنة بعد ما خلعوا أخوه سيف الدين ابو بكر كان عمره قتها بتاع خمس لا سبع سنين
فضل على تخت السلطنة بتاع خمس شهور
اسمه كجك لفظ أعجمى معناه صغير
كچك كان إبن السلطان الناصر محمد بن قلاوون وحفيد السلطان المنصور قلاوون
امه كانت مغوليه اسمها أردو
بعد ما الامير قوصون خلع أخوه ابو بكر وقبض عليه وعلى إخوته السته وسجنهم فى قوص اتفق مع الامرا على تنصيب كجك بلقب الملك الأشرف
الامرا كانو عايزين يعينو الامير أيدغمش نايب للسلطنه لكن مارضيش لكن قوصون وافق انه يبقى النايب بشرط انه يسكن فى قلعة الجبل
بكده الامير قوصون بقى هو حاكم مصر الحقيقى السلطان الصغير مجرد لعبه كان بيمسك ايدها يخليها تمضى على مستندات الدوله
قوصون قبض على الامرا ورجال الدوله المواليين للسلطان المخلوع ابو بكر حط مكانهم مماليك بقو مواليين ليه بعد ما اداهم هدايا كتيره رقاهم عملهم امرا المقريزى
عامة الناس اللى كانو بيكرهو قوصون زعلو على اللى بيحصل فى البلد كتب شاعر سلطاننا اليوم طفل والأكابر فى خلف
لكن الامير احمد اخو السلطان المخلوع ابو بكر والسلطان الحالى كچك اللى كان عايش فى بالكرك كان هو مصدر التهديد الرئيسى لقوصون فبقى عايز يجيبه مصر عشان يقدر يقبض عليه يسجنه مع اخواته السته فبعت الأمير طوغان على الكرك عشان يقول للأمير أحمد انه لازم يرجع مصر
لكن الأمير أحمد اللى افتكر إن قوصون عايز يجيبه مصر عشان يسلطنه رد بقوله إنه مش حا يرجع مصر إلا لما يطلعو اخواته من السجن بعت الأمرا الكبار على الكرك عشان يبايعةوه
فرد عليه قوصون قاله إنه مش عايزه يرجع مصر عشان ينصبه سلطان لكن للتحقيق فى شكاوى شوية أمرا من الكرك منه حاول يغريه بالرجوع قاله انه مستنيه عشان يديله هدايا
لكن فيه ناس حذرو الأمير أحمد نصحوه بإنه ما يرجعش مصر
فلما عرف قوصون الأمرا بتوعه إنه مش عايز يرجع راحو باعتين قوه على الكرك عشان يقبضو عليه
فيه عملات لسه موجوده من ايام علاء الدين كچك منقوش عليهاألقابه دى السلطان الملك الأشرف علاء الدنيا والدين