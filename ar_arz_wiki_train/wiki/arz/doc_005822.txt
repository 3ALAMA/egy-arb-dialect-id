كاروسيوس
كاروسيوس بالكامل ماركوس اوريليوس موزيوس كاروسيوس بالإنجليزي اتولد سنت مات سنت بالتقويم اليولياني الميلادي القديم كان قائد عسكري فى الامبراطورية الرومانية فى القرن التالت الميلادي
كاروسيوس كان من ضمن القاده العسكريين من منطقت الغال اللى خدموا فى الجيش الامبراطوري لكنه انشق عن الامبراطوريه استقل بحكم بريطانيا لمدت سنين قبل ما وزير ماليته اليكتوس يقتله يستولي الحكم منو
كاروسيوس كان محارب من اصل متواضع انضم للجيش الروماني الامبراطوري ضمن حملت الامبراطور ماكسيميان سنت ضد قبايل المتمردين فى منطقت الغال
تفوقه العسكري تميزه بين اقرانه خلى ماكسيميان يعينه قائد لل كلاسيس بريتانيكا اللى هو الاسطول الامبراطوري المكلف بحمايت القنال الإنجليزي من هجمات القراصنه الفرنسيين السكسونيين
بعد فتره من الحملات الناجحه على القراصنه ماكسيميان اكتشف ان كاروسيوس بياخد الكنوز اللى بيتم مصادرتها من القراصنه يحتفظ بيها لنفسو بدل ما يرجعها لخزنت الامبراطوريه انه ابتدا يكون جيش خاص بيه عن طريق تجنيد المرتزقة بالتالي ماكسيميان اصدر امر بالقبض على كاروسيوس اعدامه
لما كاروسيوس سمع بالخبر قرر التمرد على الامبراطورية الرومانية اعلن العصيان الانفصال بالجزيره البريطانيه جزء من الساحل الفرنساوي اللى اودامها اعلن نفسو امبراطور مستقل على بريطانيا
كاروسيوس خلال فترت شغله كقائد نجح فى تكوين جيش ضخم من المرتزقه غير القوات النظاميه اللى معاه بالاضافة لسفن الاسطول اللى بيحمي القنال الإنجليزي كمان كان معاه كتايب عسكريه بريطانيه بتحمي ضهرو فى بريطانيا نفسها ده طبعا بخلاف العبيد المحاربين اللى اسرهم من هجماته القراصنه
المؤرخ البريطاني الاثري شيبرد فرير بيستغرب ازاي كاروسيوس قدر يكون جيش بري ضخم على الرغم من انه كان قائد بحري موجود فى البحر معظم الوقت
بيقترح ان شعبيت كاروسيوس فى بريطانيا ممكن يكون سببها انه ساعد دقلديانوس على احتلال بريطانيا ضمها للامبراطوريه الرومانيه بيبني الفرضيه دي على ان دقلديانوس ما أخدش لقب بريتانيكوس ماكسيموس يعني سيد بريطانيا غير سنت هى نفس السنه اللى كاروسيوس اتعين فيها قائد للاسطول بتاع القنال الإنجليزي
بس فى اى الاحول اشتراك كاروسيوس فى حملت ماكسيميان فى منطقت الغال ممكن برضو يكون سبب كافي للشعبيه دي على الاقل فى منطقت القنال الإنجليزي من ناحيت ساحل فرنسا
ما بين سنت بعد تمرد كاروسيوس ماكسيميان جهز حمله عسكريه ضخمه لغزو بريطانيا ارجاعها للامبراطورية الرومانية بس الحمله دي فشلت حسب المصادر التاريخيه بسبب العواصف الشديده اللى كسرت كل الاسطول بتاع ماكسيميان
بس فيه مؤرخين تانيين بيقولوا ان كاروسيوس انتصر عسكريا على ماكسيميان ده خلى ماكسيميان يقبل بالصلح المؤقت
بعد المعاهده كاروسيوس ابتدا يحس انه اكتسب شرعيه بدأ ينزل عمله جديده فى بريطانيا مختلفه عن العمله الرومانيه العمله الجديده كان عليها اسمه صورته بدل اسم صورت دقلديانوس ماكسيميان اللى كانوا الحكام الرسميين للامبراطوريه الرومانيه
العملات بتاعت كاروسيوس بدأت بجودة عاديه بعدين ابتدا يعملها بطريقه اجمل اشيك من العمله الرومانيه ده خلى اقبال التجار عليها يزيد ده طبعا كا بيهدد وضع العمله الرومانيه الرسميه
خلال حكمه كاروسيوس نجح بشكل كبير انه يقنع جموع كبيره من الشعب البريطاني بفكرت الاستقلال عن روما استخدم العملات الجديده بتاعتو كجزء من جهاز الدعايه السياسيه لنفسو لفكرت الاستقلال
مثلا هنلاقي بعض العملات بجوده عاليه مكتوب عليها يعني الراجل اللى رجع بريطانيا للبريطانيين عملات تانيه مكتوب عليها بمعنى استعادة الروح البريطانيه
جودت العملات انتشارها فضلا عن الرسايل السياسيه اللى مكتوبه عليها خليت كتير من الناس فى بريطانيا حتى فى اراضي الامبراطرويه الرومانيه تعتبر حكم كاروسيوس انجح اقوى من حكم دقلديانوس ماكسيميان اللى كانوا بيواجهوا صعوبات شديده فى السيطره على ولايات الامبراطوريه اللى كانت بتحاول تنفصل عنها
من الملاحظات المدهشه ان عملات كاروسيوس برضو كانت بتشير لأساطير رومانيه بتعمل شكل من اشكال التقابل الادبي بين شخصيت كاروسيوس شخصيت البطل الاسطوري المنتظر اللى هايحرر بريطانيا من الاحتلال الروماني
فى التاريخ الروماني كله تقريبا مفيش حاكم روماني غير كاروسيوس استخدم الطريقه المبتكره دي عشان يعمل دعايه سياسيه لنفسو
الوضع فضل مستقر لغايت لما القيصر الجديد قسطنطيوس المعاون لماكسيميان قام بحمله عسكريه فى الغال استولى على مستعمرات كاروسيوس هزم القوات المواليه ليه على الشط الفرنساوي من القنال الإنجليزي سنت
الحاجه الوحيده اللى منعت قسطنطيوس من عبور القنال الإنجليزي غزو بريطانيا كانت ان الاسطول بتاعو لسه مكانش جاهز عليه كاروسيوس حاول يكسب شوية وقت يزبط فيهم القوات البريه بتاعتو فى بريطانيا
بس بشكل مفاجيء وزير الماليه بتاعو اليكتوس عمل انقلاب عسكري عليه قتله استولى على الحكم لنفسو
حكم اليكتوس استمر سنين بس بعدها اتقتل اثناء غزو القوات الرومانيه لبريطانيا على ايد واحد من القاده بتوع قسطنطيوس اسمه يوليوس اسكليبودوتوس