شينا
شينا ديسمبر ابريل ممثلة بورنوجرافية امريكية اسمها الحقيقى جوان مارى لورير
اتولدت شينا يوم ديسمبر فى مدينة روتشستر بولاية نيويورك الامريكية وهى طفلة اتعلمت العزف على الكمنجه
ولما وصلت لسن سنة سابت بيتها بعدما حاولت امها انها تجبرها على العلاج من ادمان المخدرات وبدأت تشتغل جنب دراستها لغاية لما خدت الشهادة الثانوية وهى فى اسبانيا
بعد كده دخلت شينا جامعة تامبا بولاية فلوريدا الامريكية واتخصصت فى الادب الاسبانى واتعلمت فيها كمان لغه فرنساوى لغه المانى وكانت عضو فى هيئة تدريب ظباط الاحتياط ومستشار مقيم فى سكن الطلبة
وفى سنة اتخرجت شينا من الجامعة وكانت بتتمنى انها تشتغل فى مكتب التحقيقات الفيدرالى أو فى إدارة مكافحة المخدرات وتستفيد هناك من معرفتها باللغات اللى اتعلمتها
بعد كده طلبت التطوع فى فيالق السلام واتقبل طلبها واختاروها للسفر لدولة جواتيمالا
بعدما رجعت شينا من جواتيمالا اشتغلت فى اكتر من مهنة مرة جرسونة فى كباريه ومرة تانية مغنية فى فرقة ومرة تالتة عاملة خط دردشة رقم
وفى سنة درست كورس تدريب مدته ست اسابيع علشان تشتغل مضيفة جوية لكن بعدما نجحت وخلاص كانت رايحة للمطار تستلم شغلها الجديد وتسافر اول رحلة ليها كمضيفة وهى فى الطريق عملت حادثة بالعربية اللى كانت راكباها واتصابت بكسور فى مناخيرها وفى الكاحل وإصابة فى ضهرها وجروح فى وشها واضطرت علشان كده انها تقعد فى المستشفى اربع ايام للعلاج بعد الحادثة دى وضاعت عليها الوظيفة الجديدة من قبل ماتستلمها
وبعدما شفيت من اثار الحادثة لقيت شغل مع اختها كاثى فى بيع اجهزة البيجر اللى كانت منتشرة قبل ظهور الموبايلات وبعد كده اتعلموا هما الاتنين الرقص الشرقى واشتغلوا رقاصات فى كباريه مشهور
بدأت شينا التدريب على مصارعة المحترفين سنة فى مدرسة فى مدينة مالدن بولاية ماساتشوستس الامريكية ولعبت اول ماتش مصارعه ليها فى نفس السنة ضد مصارع لابس هدوم واحده ست
فى سنة اتقابلت شينا مع نجوم مصارعة المحترفين تريبل اتش شون مايكلز باعتبارهم المؤديين فى الاتحاد العالمى للمصارعه وقرروا ضمها لالاتحاد العالمى للمصارعه كحارس شخصى
فى الاول كان فينس ماكمان صاحب شركة وورلد ريستلنج فدريتشان كان رافض يضمها للشركة على اساس ان الجمهور مش هايقتنع بأن واحدة ست تقدر تضرب المصارعين الرجاله لكنه غير رأيه بعدما شافها يوم فبراير وهى حارس شخصى للمصارع تريبل اتش لما ساعدته فى الفوز بالماتش عن طريق توجيه الضربة الجامدة لمنافسه فوق الفخد
وفى الفترة دى خدت اسم الشهرة اللى اتعرفت بيه هو شينا علشان يبقى سهل النطق بدل اسمها الأصلى
فى شهر يناير شينا بعدت عن المصارع تريبل اتش وانضمت لخصومه فينس ماكمان كين
فى شهر يونيو كانت شينا اول واحدة ست تتأهل لبطولة وكمان كانت اول ست تبقى المرشح رقم واحد لبطولة الاتحاد العالمى للمصارعه
فى سنة اتصاحبت شينا على المصارع الراحل ادى جيريرو ولعبوا مع بعض كفريق واحد فى ماتشات مصارعة مختلطة الجنسين لكنهم انفصلوا عن بعض فى شهر نوفمبر بعد خيانته ليها
فى شهر نوفمبر ظهرت شينا فى صور وهى عريانة ملط فى مجلة وده اللى عرضها لهجوم عدد كبير من المصارعين على اعتبار انها اساءت ليهم
فى يوم نوفمبر انسحبت شينا من عضوية الاتحاد العالمى للمصارعه
فى سنة سافرت شينا لاليابان وانضمت لمصارعة المحترفين اليابانية الجديدة ولعبت عدد من ماتشات المصارعة للدعاية والإعلان عن الرياضة الجديدة دى
وفى المدة اللى قضيتها فى اليابان اشتغلت فترة فى تدريس اللغة الانجليزى وفى الوقت ده انضمت لطايفة المورمون
فى سنة دخلت شينا فى مجال البورنوجرافى بعدما مثلت اول فيلم بورنوجرافى ليها وهو اللى خد جايزة كأحسن مبيعات وكمان مثلت افلام بورنوجرافية غيره زى اللى خد جايزة كأحسن شريط جنسى للمشاهير
شينا كانت عملت اكتر من عملية لزرع بز نتيجة التمزق اللى حصل اكتر من مرة فى بزازها بسبب ماتشات المصارعة اللى كانت بتلعبها
شينا كانت صاحبة علاقات عاطفية وجنسية متعددة وده سبب لها مشاكل كتيرة مادية ومعنوية
فى يوم فبراير اللى ماتت فيه صاحبتها الممثلة الراحلة انا نيكول سميث كانت شينا فى حالة نفسية سيئة جدا ظهرت فى التصريحات اللى قالتها يومها فى برنامج لما قالت انها هاتحصلها قريب لأنها هى كمان اتعرضت لحاجات كتيرة زى اللى اتعرضت لها صاحبتها
فى شهر نوفمبر قدمت شينا طلب لتغيير اسمها الحقيقى من جوان مارى لورير لشينا اللى هو اسم الشهرة بتاعها لما كانت بتلعب مصارعة بسبب أنه بعدما انسحبت من عضوية الاتحاد العالمى للمصارعه ماكانش من حقها الاستفادة من اسم شينا كعلامة تجارية لأنه مش اسمها الحقيقى
شينا كانت مدمنة مخدرات وده كان يفسر التصرفات الغريبة اللى كانت بتعملها زى يوم كانت موجودة فى كباريه بمدينة نيويورك فى ولاية نيويورك وفجأة قلعت كل هدومها وجريت وهى عريانة ملط قدام الناس ونطت جوه حوض سمك كبير ولما كانت فى برنامج وكانت بتتكلم كلام مش مفهوم وبتسرح كتير ولما قالت انها مش عايزة تتعاطى المخدرات بعد كده لكنها لو شافت الكوكايين قدامها هاتاخده لأنها ضعيفة قدامه
وكانت دخلت مصحة متخصصة فى العلاج من الإدمان
فى يوم ابريل ماتت شينا فى بيتها بمدينة ريدوندو بيتش بولاية كاليفورنيا الامريكية نتيجة جرعة زيادة كانت اخدتها من الادوية المخدرة بتاعتها واللى اكد النتيجة دى البيان اللى كان صادر من حسابها على تويتر