المسجد الحرام
المسجد الحرام هو أهم مسجد اسلامى وموجود فى وسط مكة فى غرب المملكة العربية السعودية فى وسط المسجد الحرام الكعبة هى اول بيت وضع للناس لكي يعبدوا ربنا فيه والمسجد الحرام هذا أقدس منطقة على وجه الارض عند المسلمين
والمسجد الحرام قبلة المسلمين فى صلاتهم
اتسمى بالمسجد الحرام عشان القتال فيه اتحرم من ساعة ما دخل النبي لمكة وهو منتصر
المسلمين مأمنين أن الصلاة فيه بمية الف صلاة
القرآن ذكر إن أول بيت وضع للناس للذي ببكة مباركا وهدى للعالمين ال عمران آية والمسجد الحرام هو اول المساجد التلاتة اللى بتشد ليها الرحال
تلاتة مساجد المسجد الحرام ومسجدي هذا والمسجد الاقصى
حسب الاعتقاد الاسلامي اول واحد بنى الكعبة هو ادم علية السلام بس اتدمرت ومابقاش فى مكانها حاجة لغاية ما ربنا قال لابراهيم علية السلام على مكانه
القرآن قال وإذ بوأنا لإبراهيم مكان البيت أن لا تشرك بي شيئا وطهر بيتي للطائفين والقائمين والركع السجود
وبكده امر ربنا سيدنا ابراهيم علية السلام وذكر القرآن الكريم بناء ابراهيم وابنه اسماعيل للكعبة
وسيدنا جبريل علية السلام جه لسيدنا ابراهيم بالحجر الاسود بس ماكانش اسود لأ ده كان ابيض جدا زى ما قال النبى محمد فى الحديث بتاعه وبعد كده أتعاد بناء الكعبة فى عهد قريش بعد عام الفيل بييجى تلاتين سنة بعد ما حدث حريق كبير فى الكعبة نتيجة محاولة ست من قريش تبخير الكعبة فالنار ولعت فيها والبنا بقا ضعيف وبعد كده جه سيل حطم اجزاء الكعبة فراحت قريش بنت الكعبة من جديد
بعد ما فتح الرسول محمد مكة شال اللى كان على الكعبة من الأصنام وكان بيكسيها وبيطيبها ولكنه لم يقم بعمل تعديل على عمارة الكعبة وما حولهاوكمان مرجعش الكعبة زى ما كانت ساعة سيدنا ابراهيم
فضل المسجد الحرام على حاله طول خلافة ابو بكر وبعد كده عمر بن الخطاب حس ان المسلمين محتاجين لينهم يوسعوا المسجد الحرام بعد ما زاد عدد الحجاج للمسجد الحرام فى السنة فاشترى البيوت اللى جنب المسجد ووسع بالتوسعة دى ساحة المطاف وعمل أبواب يخش الحجاج والمعتمرين منها عشان يطوفوا حولين الكعبة وكان عمر هو اول واحد فصل مقام ابراهيم عن جسم الكعبة عشان يسهل الطواف ويحمى مقام ابراهيم
وبعد كده فى عهد عثمان بن عفان سنة وسع المسجد مرة تانية وكمان بنى للمسجد أروقة وكان اول واحد بنى للمسجد الحرام أروقة
المسلمين مأمنين أن المسجد الحرام هو المكان الذي أسري بالنبي منه الى المسجد الأقصى زىما جه فى سورة الأسراء فى القرآن سبحان الذي أسرى بعبده ليلا من المسجد الحرام إلى المسجد الأقصى الذي باركنا حوله لنريه من آياتنا إنه هو السميع البصير
كان اول باب للمسجد الحرام هو باب بني شيبة
والنبي محمد كان بيخش من الباب ده لأنه مواجه للكعبة أدام مقام ابراهيم
البوابين جمع بواب وهو اللى بيقعد عند باب المسجد عشان يحرسه ومد ايد المساعدة للى يحتاج كده
إلا أنه فى سنة فى قرار امروا فيه بفتح أبواب المسجد الحرام وشيل البوابين اللى كانوا من القضاة والفقهاء وأن يتحط مكانهم الفقرا والمساكين اللى مالهمش شغلانة
عدد أبواب المسجد الحرام دلوقتى بابا منها اربع أبواب رئيسية هى
وأبواب فرعية منها باب أجياد وبلال وحنين وإسماعيل والصفا وبني هاشم وعلي والعباس وباب النبي والسلام وبني شيبة والحجون والمعلاة والمدعى والمروة والمحصب وعرفة ومنى والقرارة والفتح وباب عمر والندوة والشامية والقدس والمدينة والحديبية
مرافق المسجد الحرام
المسجد الحرام فيه
المسجد الحرام له كذا مؤذن واللى اشتهروا باللأدان فى المسجد الحرام خلال القرون الثلاثة الماضية السادة ال العباس اللى من درية الصحابي عبد الله بن عباس رضي الله عنهم ومنهم الشيخ الشريف محمدح سن بن احمد العباس مؤذن المسجد الحرام فى منارة باب العمرة فى القرن اللى فات والشيخ الشريف ابراهيم بن محمد حسن بن احمد العباس وابنه المؤذنين دلوقتى فى المسجد الحرام الشيخ الشريف ابو قصي ماجد بن ابراهيم العباس والسادة ال العباس الهواشم هم اقدم المؤذنين بالحرم المكي ده غير كمان ال ريس